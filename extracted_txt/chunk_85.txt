
## Page 78

### Text on Page 78
3. Gli Stati membri mettono a disposizione degli altri Stati  membri, su richiesta, le informazioni relative ai documenti pre ­ sentati come prova del rispetto delle norme ambientali e di  qualità di cui ai paragrafi 1 e 2.   S o t t o s e z i o n e 2   A g g i u d i c a z i o n e d e l l ’ a p p a l t o   Articolo 82   Criteri di aggiudicazione dell’appalto   1. Fatte salve le disposizioni legislative, regolamentari o am ­ ministrative nazionali relative al prezzo di determinate forniture  o alla remunerazione di taluni servizi, gli enti aggiudicatori  procedono all’aggiudicazione degli appalti sulla base dell’offerta  economicamente più vantaggiosa.   2. L’offerta economicamente più vantaggiosa dal punto di  vista dell’ente aggiudicatore è individuata sulla base del prezzo  o del costo, seguendo un approccio costo/efficacia, quale il  costo del ciclo di vita conformemente all’articolo 83, e può  includere il miglior rapporto qualità/prezzo, valutato sulla base  di criteri, quali gli aspetti qualitativi, ambientali e/o sociali, con ­ nessi all’oggetto dell’appalto in questione. Tali criteri possono  comprendere, ad esempio:   a) la qualità, che comprende pregio tecnico, caratteristiche este ­ tiche e funzionali, accessibilità, progettazione adeguata per  tutti gli utenti, caratteristiche sociali, ambientali e innovative,  e la commercializzazione e relative condizioni;   b) organizzazione, qualifiche ed esperienza del personale inca ­ ricato di eseguire il contratto, qualora la qualità del personale  incaricato possa avere un’influenza significativa sul livello  dell’esecuzione dell’appalto; o   c) servizi post-vendita e assistenza tecnica, condizioni di conse ­ gna quali data di consegna, procedura di consegna e termine  di consegna o di esecuzione, impegno in materia di pezzi di  ricambio, sicurezza di approvvigionamento.   L’elemento relativo al costo può inoltre assumere la forma di un  prezzo o costo fisso sulla base del quale gli operatori economici  competeranno solo in base a criteri qualitativi.  Gli Stati membri possono prevedere che gli enti aggiudicatori  non possano usare solo il prezzo o il costo come unico criterio  di aggiudicazione o limitarne l’uso a determinate categorie di  enti aggiudicatori o a determinati tipi di appalto.   3. I criteri di aggiudicazione sono considerati connessi all’og ­ getto dell’appalto pubblico ove riguardino lavori, forniture o  servizi da fornire nell’ambito di tale appalto sotto qualsiasi  aspetto e in qualsiasi fase del loro ciclo di vita, compresi fattori  coinvolti:   a) nel processo specifico di produzione, fornitura o scambio di  questi lavori, forniture o servizi; oppure   b) in un processo specifico per una fase successiva del loro  ciclo di vita,   anche se questi fattori non sono parte del loro contenuto so ­ stanziale.   4. I criteri di aggiudicazione non hanno l’effetto di conferire  all’ente aggiudicatore una libertà di scelta illimitata. Essi garanti ­ scono la possibilità di una concorrenza effettiva e sono accom ­ pagnati da specifiche che consentono l’efficace verifica delle  informazioni fornite dagli offerenti al fine di valutare il grado  di soddisfacimento dei criteri di aggiudicazione delle offerte. In  caso di dubbio gli enti aggiudicatori verificano efficacemente  l’accuratezza delle informazioni e delle prove fornite dagli offe ­ renti.   5. L’ente aggiudicatore precisa nei documenti di gara la pon ­ derazione relativa che attribuisce a ciascuno dei criteri scelti per  determinare l’offerta economicamente più vantaggiosa, tranne i  casi in cui questa sia individuata unicamente in base al prezzo.   Tale ponderazione può essere espressa prevedendo una forcella  in cui lo scarto tra il minimo e il massimo deve essere appro ­ priato.   Se la ponderazione non è possibile per ragioni obiettive, l’ente  aggiudicatore indica i criteri in ordine decrescente di importan ­ za.IT L 94/320 Gazzetta ufficiale dell’Unione europea 28.3.2014
