
## Page 184

### Text on Page 184
27/1 1/2020 Normattiva https://www .normattiva.it/do/atto/export 184 / 230offerte.))                                  Art. 214  

(Ministero delle infrastrutture e dei trasporti e  struttura  tecnica                               di missione)  

  1. Nell'ambito delle funzioni di  cui  al  decreto  legislativo  30   luglio 1999 n. 300, il Ministero delle infrastrutture e dei trasporti   promuove le attivita' tecniche e amministrative  occorrenti  ai  fini   della  adeguata  e  sollecita  progettazione  e  approvazione   delle   infrastrutture ed effettua, con la  collaborazione  delle  regioni  o   province autonome interessate , le attivita' di  supporto  necessarie   per  la  vigilanza,  da  parte   dell'autorita'   competente,   sulla   realizzazione delle infrastrutture.     2. Nello svolgimento delle funzioni di cui al comma 1, il Ministero   impronta la propria attivita' al principio  di  leale  collaborazione   con le  regioni  e  le  province  autonome  e  con  gli  enti  locali   interessati e acquisisce, nei casi indicati dalla  legge,  la  previa   intesa delle regioni o province autonome interessate. Ai fini di  cui   al comma 1, il Ministero, in particolare:     a) promuove e riceve le proposte delle regioni o province  autonome   e degli altri enti aggiudicatori;     b) promuove e propone intese quadro tra Governo e singole regioni o   province  autonome,   al   fine   del   congiunto   coordinamento   e   realizzazione delle infrastrutture;     c)  promuove  la  redazione  dei  progetti  di  fattibilita'  delle   infrastrutture da parte dei soggetti aggiudicatori, anche  attraverso   eventuali intese o accordi procedimentali  tra  i  soggetti  comunque   interessati;     d) provvede, eventualmente in collaborazione  con  le  regioni,  le   province autonome e gli altri enti interessati con  oneri  a  proprio   carico, alle attivita' di supporto al CIPE  per  la  vigilanza  sulle   attivita' di affidamento da parte dei soggetti aggiudicatori e  della   successiva realizzazione delle infrastrutture  e  degli  insediamenti   prioritari per lo sviluppo del Paese di cui alla parte V;    e)  ove  necessario,  collabora   alle   attivita'   dei   soggetti   aggiudicatori o degli enti interessati alle attivita' istruttorie con   azioni di indirizzo e supporto;     f) cura l'istruttoria sui progetti di  fattibilita'  e  definitivi,   anche ai fini della loro sottoposizione alle deliberazioni  del  CIPE   in caso  di  infrastrutture  e  di  insediamenti  prioritari  per  lo   sviluppo del Paese di cui alla parte V,  proponendo  allo  stesso  le   eventuali prescrizioni per l'approvazione del progetto. Per le  opere   di competenza dello Stato, il  parere  del  Consiglio  superiore  dei   lavori pubblici, o di altri  organi  o  commissioni  consultive,  ove   richiesto dalle norme vigenti, e' acquisito sul progetto definitivo;     g) assegna ai soggetti aggiudicatori, a carico  dei  fondi  di  cui   all'articolo  202,  comma  1,  lettera  a),  le  risorse  finanziarie   integrative  necessarie  alle  attivita'  progettuali;  in  caso   di   infrastrutture e di insediamenti prioritari per lo sviluppo del Paese   di cui alla parte V, propone, d'intesa con il Ministero dell'economia   e delle finanze, al CIPE l'assegnazione ai soggetti aggiudicatori,  a   carico dei fondi, delle risorse  finanziarie  integrative  necessarie   alla    realizzazione    delle    infrastrutture,     contestualmente   all'approvazione del progetto definitivo e nei limiti  delle  risorse   disponibili, dando priorita' al completamento delle opere incompiute;     h) verifica l'avanzamento dei lavori anche attraverso  sopralluoghi   tecnico-amministrativi presso i cantieri interessati, previo  accesso   agli stessi; a tal fine puo' avvalersi,  ove  necessario,  del  Corpo   della Guardia di finanza,  mediante  la  sottoscrizione  di  appositi   protocolli di intesa.     3. Per le  attivita'  di  indirizzo  e  pianificazione  strategica,   ricerca, supporto e alta  consulenza,  valutazione,  revisione  della   progettazione, monitoraggio e alta sorveglianza delle infrastrutture,   il Ministero puo' avvalersi di  una  struttura  tecnica  di  missione   composta da dipendenti nei limiti dell'organico approvato e dirigenti   delle pubbliche amministrazioni, da tecnici individuati dalle regioni   o province autonome territorialmente coinvolte, nonche',  sulla  base   di specifici incarichi professionali  o  rapporti  di  collaborazione   coordinata e continuativa, da progettisti ed esperti  nella  gestione   di lavori pubblici  e  privati  e  di  procedure  amministrative.  La   struttura tecnica di missione e' istituita con decreto  del  Ministro   delle infrastrutture.  La  struttura  puo',  altresi',  avvalersi  di   personale  di  alta  specializzazione  e   professionalita',   previa   selezione, con contratti a tempo determinato di durata non  superiore   al quinquennio rinnovabile per una sola volta nonche' quali  advisor,   di Universita' statali e non statali legalmente riconosciute, di Enti   di ricerca e di societa' specializzate nella progettazione e gestione   di lavori pubblici e  privati.  La  struttura  svolge,  altresi',  le   funzioni del Nucleo di  valutazione  e  verifica  degli  investimenti   pubblici, previste dall'articolo 1 della legge 17 maggio 1999, n. 144   e dall'articolo 7 del decreto legislativo 29 dicembre 2011, n. 228.
