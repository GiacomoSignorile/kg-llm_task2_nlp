
## Page 42

### Text on Page 42
9. Quando un progetto volto ad ottenere forniture omoge ­ nee può dar luogo ad appalti aggiudicati per lotti separati,  nell’applicazione dell’articolo 15, lettere b) e c), si tiene conto  del valore stimato della totalità di tali lotti.   Quando il valore cumulato dei lotti è pari o superiore alla soglia  di cui all’articolo 15, la presente direttiva si applica all’aggiudi ­ cazione di ciascun lotto.   10. In deroga ai paragrafi 8 e 9, gli enti aggiudicatori pos ­ sono aggiudicare appalti per singoli lotti senza applicare le  procedure previste dalla presente direttiva, a condizione che il  valore stimato al netto dell’IVA del lotto in questione sia infe ­ riore a 80 000 EUR per le forniture o i servizi oppure a  1 000 000 EUR per i lavori. Tuttavia, il valore cumulato dei  lotti aggiudicati senza applicare la presente direttiva non supera  il 20 % del valore cumulato di tutti i lotti in cui sono stati  frazionati l’opera prevista, il progetto di acquisizione di forniture  omogenee o il progetto di prestazione di servizi.   11. Se gli appalti di forniture o di servizi presentano carat ­ tere di regolarità o sono destinati a essere rinnovati entro un  determinato periodo, è assunto come base per il calcolo del  valore stimato dell’appalto:   a) il valore reale complessivo dei contratti successivi dello  stesso tipo aggiudicati nel corso dei dodici mesi precedenti  o dell’esercizio precedente, rettificato, se possibile, al fine di  tener conto dei cambiamenti in termini di quantità o di  valore che potrebbero sopravvenire nei dodici mesi successivi  al contratto iniziale;   b) oppure il valore stimato complessivo dei contratti successivi  aggiudicati nel corso dei dodici mesi successivi alla prima  consegna o nel corso dell’esercizio se questo è superiore a  dodici mesi.   12. Per gli appalti di forniture aventi per oggetto la locazione  finanziaria, la locazione o l’acquisto a riscatto di prodotti, il  valore da assumere come base per il calcolo del valore stimato  dell’appalto è il seguente:   a) per gli appalti di durata determinata pari o inferiore a dodici  mesi, il valore stimato complessivo per la durata dell’appalto  o, se la durata supera i dodici mesi, il valore complessivo, ivi  compreso il valore stimato dell’importo residuo;  b) per gli appalti di durata indeterminata o se questa non può  essere definita, il valore mensile moltiplicato per 48.   13. Per gli appalti di servizi, il valore da assumere come base  di calcolo del valore stimato dell’appalto è, a seconda dei casi, il  seguente:   a) servizi assicurativi: il premio da pagare e altre forme di  remunerazione;   b) servizi bancari e altri servizi finanziari: gli onorari, le com ­ missioni da pagare, gli interessi e altre forme di remunera ­ zione;   c) appalti riguardanti la progettazione: gli onorari, le commis ­ sioni da pagare e altre forme di remunerazione.   14. Per gli appalti di servizi che non fissano un prezzo com ­ plessivo, il valore da assumere come base di calcolo del valore  stimato dell’appalto è il seguente:   a) nel caso di appalti di durata determinata pari o inferiore a  quarantotto mesi: il valore complessivo per l’intera loro du ­ rata;   b) nel caso di appalti di durata indeterminata o superiore a  quarantotto mesi: il valore mensile moltiplicato per 48.   Articolo 17   Revisione delle soglie   1. Dal 30 giugno 2013 la Commissione verifica ogni due  anni che le soglie di cui all’articolo 15, lettere a) e b), corri ­ spondano alle soglie stabilite nell’accordo sugli appalti pubblici  dell’Organizzazione mondiale del commercio (AAP) e procede,  se necessario, alla loro revisione in conformità del presente  articolo.   In conformità con il metodo di calcolo di cui all’AAP, la Com ­ missione calcola il valore di tali soglie sulla base del valore  giornaliero medio dell’euro rispetto ai diritti speciali di prelievo  durante i ventiquattro mesi che terminano il 31 agosto prece ­ dente la revisione che entra in vigore il 1o gennaio. Il valore  delle soglie in tal modo rivedute è arrotondato, se necessario, al  migliaio di euro inferiore al dato risultante da tale calcolo, per  assicurare il rispetto delle soglie in vigore previste dall’AAP ed  espresse in diritti speciali di prelievo.IT L 94/284 Gazzetta ufficiale dell’Unione europea 28.3.2014
