
## Page 1

### Text on Page 1
DIRETTIVA 2014/25/UE DEL PARLAMENTO EUROPEO E DEL CONSIGLIO   del 26 febbraio 2014   sulle procedure d’appalto degli enti erogatori nei settori dell’acqua, dell’energia, dei trasporti e dei  servizi postali e che abroga la direttiva 2004/17/CE   (Testo rilevante ai fini del SEE)   IL PARLAMENTO EUROPEO E IL CONSIGLIO DELL’UNIONE  EUROPEA,   visto il trattato sul funzionamento dell’Unione europea, in par ­ ticolare l’articolo 53, paragrafo 1, l’articolo 62 e l’articolo 114,   vista la proposta della Commissione europea,   previa trasmissione del progetto di atto legislativo ai parlamenti  nazionali,   visto il parere del Comitato economico e sociale europeo (  1 ),  visto il parere del Comitato delle regioni (  2 ),  deliberando secondo la procedura legislativa ordinaria (  3 ),  considerando quanto segue:   (1) Alla luce dei risultati del documento di lavoro della Com ­ missione del 27 giugno 2011, intitolato «Relazione sulla  valutazione dell’impatto e dell’efficacia della normativa  dell’Unione europea in materia di appalti pubblici», risulta  opportuno mantenere norme riguardanti gli appalti degli  enti erogatori di acqua e di energia e degli enti che forni ­ scono servizi di trasporto e servizi postali, in quanto le  autorità nazionali continuano a essere in grado di in ­ fluenzare il comportamento di questi enti, anche attra ­ verso la partecipazione al loro capitale sociale o l’inseri ­ mento di propri rappresentanti nei loro organi ammini ­ strativi, direttivi o di vigilanza. Un ulteriore motivo che  spinge a continuare a regolare normativamente gli appalti  pubblici in questi settori è costituito dalla natura chiusa  dei mercati in cui agiscono gli enti in tali settori, data  l’esistenza di diritti speciali o esclusivi concessi dagli Stati  membri in materia di alimentazione, fornitura o gestione  delle reti per erogare il servizio pertinente.   (2) Al fine di assicurare l’apertura alla concorrenza degli ap ­ palti pubblici di enti che operano nei settori dell’acqua,  dell’energia, dei trasporti e dei servizi postali è opportuno stabilire disposizioni di coordinamento per i contratti  con valore superiore a una certa soglia. Tale coordina ­ mento è necessario per assicurare l’effetto dei principi del  trattato sul funzionamento dell’Unione europea (TFUE),  in particolare la libera circolazione delle merci, la libertà  di stabilimento e la libera prestazione dei servizi, nonché  i principi che ne derivano, come la parità di trattamento,  la non discriminazione, il mutuo riconoscimento, la pro ­ porzionalità e la trasparenza. In considerazione della na ­ tura dei settori interessati, il coordinamento delle proce ­ dure d’appalto a livello di Unione, pur continuando a  salvaguardare l’applicazione di detti principi, dovrebbe  istituire un quadro per pratiche commerciali leali e per ­ mettere la massima flessibilità.   (3) Per gli appalti il cui valore è inferiore alla soglia che fa  scattare l’applicazione di disposizioni di coordinamento a  livello di Unione, è opportuno fare riferimento alla giuri ­ sprudenza della Corte di giustizia dell’Unione europea  relativa alla corretta applicazione delle norme e dei prin ­ cipi del TFUE.   (4) Gli appalti pubblici svolgono un ruolo fondamentale  nella strategia Europa 2020, illustrata nella comunica ­ zione della Commissione del 3 marzo 2010 dal titolo  «Europa 2020 - Una strategia per una crescita intelligen ­ te, sostenibile e inclusiva» («strategia Europa 2020 per  una crescita intelligente, sostenibile e inclusiva»), in  quanto costituiscono uno degli strumenti basati sul mer ­ cato necessari alla realizzazione di una crescita intelligen ­ te, sostenibile e inclusiva garantendo contemporanea ­ mente l’uso più efficiente dei finanziamenti pubblici. A  tal fine, la normativa sugli appalti adottata ai sensi della  direttiva 2004/17/CE del Parlamento europeo e del Con ­ siglio (  4 ) e della direttiva 2004/18/CE del Parlamento eu ­ ropeo e del Consiglio (  5 ) dovrebbe essere rivista e aggior ­ nata in modo da accrescere l’efficienza della spesa pub ­ blica, facilitando in particolare la partecipazione delle  piccole e medie imprese (PMI) agli appalti pubblici e  permettendo ai committenti di farne un miglior uso  per sostenere il conseguimento di obiettivi condivisi a  valenza sociale. È inoltre necessario chiarire alcuni con ­ cetti e nozioni di base onde assicurare una migliore cer ­ tezza del diritto e incorporare alcuni aspetti della giuri ­ sprudenza consolidata della Corte di giustizia dell’Unione  europea in materia.IT 28.3.2014 Gazzetta ufficiale dell’Unione europea L 94/243   ( 1 ) GU C 191 del 29.6.2012, pag. 84.   ( 2 ) GU C 391 del 18.12.2012, pag. 49.   ( 3 ) Posizione del Parlamento europeo del 15 gennaio 2014 (non ancora  pubblicata nella Gazzetta ufficiale) e decisione del Consiglio del ­ l’11 febbraio 2014.  ( 4 ) Direttiva 2004/17/CE del Parlamento europeo e del Consiglio, del  31 marzo 2004, che coordina le procedure di appalto degli enti  erogatori di acqua e di energia, degli enti che forniscono servizi di  trasporto e servizi postali (GU L 134 del 30.4.2004, pag. 1).   ( 5 ) Direttiva 2004/18/CE del Parlamento europeo e del Consiglio, del  31 marzo 2004, relativa al coordinamento delle procedure di aggiu ­ dicazione degli appalti pubblici di lavori, di forniture e di servizi (GU  L 134 del 30.4.2004, pag. 114).
