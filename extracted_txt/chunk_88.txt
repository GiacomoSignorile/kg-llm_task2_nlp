
## Page 81

### Text on Page 81
b) non concede alle imprese dell’Unione il trattamento riservato  alle imprese nazionali o possibilità di concorrenza identiche  a quelle di cui godono le imprese nazionali; oppure   c) concede alle imprese di altri paesi terzi un trattamento più  favorevole di quello riservato alle imprese dell’Unione.   4. Gli Stati membri informano la Commissione di ogni dif ­ ficoltà, di fatto o di diritto, incontrata dalle proprie imprese  mentre tentavano di ottenere l’aggiudicazione di appalti di ser ­ vizi in paesi terzi, da esse riferita e dovuta all’inosservanza delle  disposizioni internazionali di diritto del lavoro elencate nell’al ­ legato XIV.   5. Nelle circostanze di cui ai paragrafi 3 e 4, la Commissione  può in qualsiasi momento proporre al Consiglio di adottare un  atto di esecuzione per sospendere o limitare, per un periodo da  determinare in tale atto di esecuzione, l’aggiudicazione di appalti  di servizi a:   a) imprese soggette alla legislazione del paese terzo in questio ­ ne;  b) imprese legate alle imprese di cui alla lettera a), la cui sede  sociale si trovi nell’Unione ma che non hanno un legame  diretto ed effettivo con l’economia di uno Stato membro;   c) imprese che presentano offerte aventi per oggetto servizi  originari del paese terzo in questione.   Il Consiglio delibera quanto prima a maggioranza qualificata.   La Commissione può proporre tali misure di propria iniziativa o  dietro richiesta di uno Stato membro.   6. Il presente articolo fa salvi gli impegni dell’Unione nei  confronti dei paesi terzi derivanti da accordi internazionali in  materia di appalti pubblici, in particolare nel quadro dell’OMC.   CAPO IV   Esecuzione dell’appalto   Articolo 87   Condizioni di esecuzione dell’appalto   Gli enti aggiudicatori possono esigere condizioni particolari in  merito all’esecuzione dell’appalto, purché collegate all’oggetto  dell’appalto ai sensi dell’articolo 82, paragrafo 3, e indicate  nell’avviso di indizione di una gara o nei documenti di gara.  Dette condizioni possono comprendere considerazioni econo ­ miche, legate all’innovazione, di ordine ambientale, sociale o  relative all’occupazione.  Articolo 88   Subappalto   1. L’osservanza degli obblighi di cui all’articolo 36, paragrafo  2, da parte di subappaltatori è garantita mediante azioni ade ­ guate delle autorità nazionali competenti che agiscono nell’am ­ bito delle rispettive responsabilità e competenze.   2. Nei documenti di gara l’ente aggiudicatore può chiedere o  può essere obbligato da uno Stato membro a chiedere all’offe ­ rente di indicare, nella sua offerta, le parti dell’appalto che in ­ tende subappaltare a terzi, nonché i subappaltatori proposti.   3. Gli Stati membri possono prevedere che, su richiesta del  subappaltatore e se la natura del contratto lo consente, l’ente  aggiudicatore trasferisca i pagamenti dovuti direttamente al su ­ bappaltatore per i servizi, le forniture o i lavori forniti all’ope ­ ratore economico cui è stato aggiudicato l’appalto (il contraente  principale). Tra tali misure possono rientrare idonei meccanismi  che consentano al contraente principale di opporsi a pagamenti  indebiti. Gli accordi concernenti tale modalità di pagamento  sono indicati nei documenti di gara.   4. I paragrafi da 1 a 3 lasciano impregiudicata la questione  della responsabilità del contraente principale.   5. Nel caso di appalti di lavori e per servizi da fornire presso  l’impianto sotto la diretta supervisione dell’ente aggiudicatore,  dopo l’aggiudicazione dell’appalto e al più tardi all’inizio del ­ l’esecuzione del contratto l’ente aggiudicatore impone al con ­ traente principale di indicargli nome, recapito e rappresentanti  legali dei suoi subappaltatori coinvolti in tali lavori o servizi,  nella misura in cui questi sono noti al momento della richiesta.  L’ente aggiudicatore impone al contraente principale di comu ­ nicare all’ente aggiudicatore eventuali modifiche a tali informa ­ zioni avvenute nel corso del contratto nonché le informazioni  richieste per eventuali nuovi subappaltatori coinvolti successiva ­ mente in tali lavori o servizi.   Fermo restando il primo comma, gli Stati membri possono  imporre direttamente al contraente principale l’obbligo di tra ­ smettere le informazioni richieste.   Ove necessario ai fini del paragrafo 6, lettera b), del presente  articolo, le informazioni richieste sono accompagnate dalle au ­ todichiarazioni dei subappaltatori di cui all’articolo 80, para ­ grafo 3. Le misure di esecuzione di cui al paragrafo 8 del  presente articolo possono prevedere che i subappaltatori presen ­ tati a seguito dell’aggiudicazione dell’appalto forniscano i certi ­ ficati e gli altri documenti complementari invece dell’autodichia ­ razione.IT 28.3.2014 Gazzetta ufficiale dell’Unione europea L 94/323
