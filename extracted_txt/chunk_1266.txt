
## Page 12

### Text on Page 12
titolo di risarcimento del danno, il contributo di cui al comma 2 è dovuto, in caso di accoglimento  della domanda, in base al valore dell'importo liquidato nella sentenza ed è prenotato a debito per  essere recuperato nei confronti della parte obbligata al risarcimento del danno].   5. [Il valore dei procedimenti, determinato ai sensi degli articoli 10 e seguenti del codice di  procedura civile, deve risultare da apposita dichia razione resa espressamente nelle conclusioni  dell'atto introduttivo. La dichiarazione deve essere resa anche se la parte è ammessa alla prenotazione a debito. Nel caso di esenzione, la ragione deve essere indicata nella dichiarazione. Nell'ipotesi in cui manchi la dichiarazione circa il valore del procedimento, la causa si presume del  valore di cui allo scaglione della lettera g) del comma 1 della tabella 1 allegata alla presente legge].   5-bis. [Entro trenta giorni dal momento in cui si determina il presupposto del pagamento del  contributo o della integrazione ai sensi del comma 3, il funzionario addetto all'ufficio giudiziario, in  caso di omesso o insufficiente pagamento del contri buto, notifica alla parte l'invito al pagamento  dell'importo dovuto, quale risulta dal raffronto tra la dichiarazione resa e il corrispondente scaglione della tabella 1, avvertendo espressamente che, in caso di mancato pagamento entro il termine di  un mese, si procederà alla riscossione mediante ruolo con addebito degli interessi al saggio legale. L'invito può essere inviato alla parte nel domicilio eletto o, nel caso di mancata elezione di  domicilio, può essere depositato presso la cancelleria dell'ufficio giudiziario].   6. [Con decreto del Presidente della Repubblica, da emanare ai sensi dell'articolo 17, comma 2,  della legge 23 agosto 1988, n. 400, su proposta del Ministro della giustizia, di concerto con il  Ministro delle finanze ed il Ministro del tesoro, del bilancio e della programmazione economica,  sono apportate le variazioni alla misura del contributo unificato di cui al comma 2 e degli scaglioni  di valore indicati nella tabella 1 allegata alla presente legge, tenuto conto della necessità di  adeguamento alle variazioni del numero, del valore, della tipologia dei processi registrate nei due anni precedenti. Con il predetto decreto sono altresì disciplinate le modalità di versamento del  contributo unificato e le modalità per l'estensione dei collegamenti telematici alle rivendite di generi  di monopolio collocate all'interno dei palazzi di giustizia].   7. [I soggetti ammessi al gratuito patrocinio o a forme similari di patrocinio dei non abbienti sono  esentati dal pagamento del contributo di cui al presente articolo].   8. [Non sono soggetti al contributo di cui al presente articolo i procedimenti già esenti, senza limiti di competenza o di valore, dall'imposta di bollo, o da ogni spesa, tassa o diritto di qualsiasi specie  e natura, nonché i procedimenti di rettificazione di stato civile, i procedimenti in materia tavolare, i  procedimenti cautelari attivati in corso di causa, i procedimenti esecutivi mobiliari di valore inferiore  ad euro 2.500 ed i procedimenti di regolamento di competenza e di giurisdizione. Non sono in ogni caso soggetti al contributo di cui al presente articolo i procedimenti, anche esecutivi, di opposizione e cautelari, in materia di assegni per il mantenimento per la prole, nonché quelli  comunque riguardanti la stessa e i procedimenti di cui al titolo II, capi I, II, III, IV e V, del libro  quarto del codice di procedura civile].
