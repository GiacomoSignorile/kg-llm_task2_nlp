
## Page 76

### Text on Page 76
5. Quando viene indetta una gara con un avviso sull’esi ­ stenza di un sistema di qualificazione, i contratti specifici per  i lavori, le forniture o i servizi contemplati dal sistema di qua ­ lificazione sono aggiudicati con procedure ristrette o procedure  negoziate, nelle quali tutti gli offerenti ed i partecipanti sono  scelti tra i candidati già qualificati con tale sistema.   6. Tutte le spese fatturate in relazione alle domande di qua ­ lificazione o all’aggiornamento o alla conservazione di una qua ­ lificazione già ottenuta in base al sistema sono proporzionali ai  costi generati.   Articolo 78   Criteri di selezione qualitativa   1. Gli enti aggiudicatori possono stabilire norme e criteri  oggettivi per l’esclusione e la selezione degli offerenti o dei  candidati. Tali norme e criteri sono accessibili agli operatori  economici interessati.   2. Qualora gli enti aggiudicatori si trovino nella necessità di  garantire un equilibrio adeguato tra le caratteristiche specifiche  della procedura di appalto e i mezzi necessari alla sua realizza ­ zione, essi possono, nelle procedure ristrette o negoziate, nei  dialoghi competitivi oppure nei partenariati per l’innovazione,  definire norme e criteri oggettivi che rispecchino tale necessità e  consentano all’ente aggiudicatore di ridurre il numero di candi ­ dati che saranno invitati a presentare un’offerta. Il numero dei  candidati prescelti tiene conto tuttavia dell’esigenza di garantire  un’adeguata concorrenza.   Articolo 79   Affidamento sulle capacità di altri soggetti   1. Se le norme e i criteri oggettivi per l’esclusione e la sele ­ zione degli operatori economici che richiedono di essere quali ­ ficati in un sistema di qualificazione comportano requisiti rela ­ tivi alle capacità economiche e finanziarie dell’operatore econo ­ mico o alle sue capacità tecniche e professionali, questi può far  valere, se necessario, la capacità di altri soggetti, indipendente ­ mente dalla natura giuridica dei legami con essi. Per quanto  riguarda i criteri relativi all’indicazione dei titoli di studio e  professionali del prestatore di servizi o dell’imprenditore o dei  dirigenti dell’impresa o alle esperienze professionali pertinenti,  gli operatori economici possono tuttavia fare affidamento sulle  capacità di altri soggetti solo se questi ultimi eseguono i lavori o  i servizi per cui tali capacità sono richieste. Se un operatore  economico vuole fare affidamento sulle capacità di altri soggetti,  dimostra all’ente aggiudicatore che disporrà di tali mezzi per tutto il periodo di validità del sistema di qualificazione esibendo,  ad esempio mediante presentazione dell’impegno assunto da  detti soggetti a tal fine.   Se, ai sensi dell’articolo 80 della presente direttiva, hanno fatto  riferimento ai criteri di esclusione o di selezione di cui alla  direttiva 2014/24/UE, gli enti aggiudicatori verificano, confor ­ memente all’articolo 80, paragrafo 3, della presente direttiva se  gli altri soggetti, sulla cui capacità l’operatore economico in ­ tende fare affidamento, soddisfano i pertinenti criteri di sele ­ zione o se sussistono motivi di esclusione, cui gli enti aggiudi ­ catori hanno fatto riferimento, ai sensi dell’articolo 57 della  direttiva 2014/24/UE. L’ente aggiudicatore impone all’operatore  economico di sostituire gli enti in merito ai quali sussistono  motivi obbligatori di esclusione cui l’ente aggiudicatore stesso  ha fatto riferimento. L’ente aggiudicatore può imporre o essere  obbligato dallo Stato membro a imporre all’operatore econo ­ mico di sostituire gli enti in merito ai quali sussistono motivi  non obbligatori di esclusione cui l’ente aggiudicatore stesso ha  fatto riferimento.   Se un operatore economico si affida alle capacità di altri soggetti  per quanto riguarda i criteri relativi alla capacità economica e  finanziaria, l’ente aggiudicatore può esigere che l’operatore eco ­ nomico e i soggetti di cui sopra siano solidalmente responsabili  dell’esecuzione dell’appalto.   Alle stesse condizioni, un raggruppamento di operatori econo ­ mici di cui all’articolo 37, paragrafo 2, può fare valere le capa ­ cità dei partecipanti al raggruppamento o di altri soggetti.   2. Se le norme e i criteri oggettivi per l’esclusione e la sele ­ zione dei candidati e degli offerenti in procedure aperte, ristrette  o negoziate, in dialoghi competitivi oppure in partenariati per  l’innovazione comportano requisiti relativi alle capacità econo ­ miche e finanziarie dell’operatore economico o alle sue capacità  tecniche e professionali, questi può far valere, se necessario e  per un particolare contratto, la capacità di altri soggetti, indi ­ pendentemente dalla natura giuridica dei legami con essi. Per  quanto riguarda i criteri relativi all’indicazione dei titoli di studio  e professionali del prestatore di servizi o dell’imprenditore o dei  dirigenti dell’impresa o alle esperienze professionali pertinenti,  gli operatori economici possono tuttavia fare affidamento sulle  capacità di altri soggetti solo se questi ultimi eseguono i lavori o  i servizi per cui tali capacità sono richieste. Se un operatore  economico vuole fare affidamento sulle capacità di altri soggetti,  dimostra all’ente aggiudicatore che disporrà dei mezzi necessari  esibendo, ad esempio, l’impegno assunto da detti soggetti a tal  fine.IT L 94/318 Gazzetta ufficiale dell’Unione europea 28.3.2014
