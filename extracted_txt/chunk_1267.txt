
## Page 13

### Text on Page 13
9. Sono esenti dall'imposta di registro i processi verbali di conciliazione di valore non superiore a  lire 100 milioni.   10. [Con decreto del Ministro della giustizia da emanare ai sensi dell'articolo 17, comma 3, della  legge 23 agosto 1988, n. 400, di concerto con il Ministro delle finanze e il Ministro del tesoro, del  bilancio e della programmazione economica, sono dettate le disposizioni per la ripartizione tra le amministrazioni interessate dei proventi del contributo unificato di cui al comma 2 e per la relativa  regolazione contabile].   11. [Le disposizioni del presente articolo si applicano dal 1° marzo 2002 ai procedimenti iscritti a  ruolo o per i quali è stato depositato il ricorso a decorrere dalla medesima data. Per i procedimenti  già iscritti a ruolo o per i quali è stato depositato il ricorso alla data del 1° marzo 2002, una delle parti può valersi delle disposizioni del presente articolo versando l'importo del contributo di cui alla  tabella 1 allegata alla presente legge in ragione del 50 per cento. La parte che si avvale di tale  facoltà effettua apposita dichiarazione sul valore del procedimento. Non si fa luogo al rimborso o  alla ripetizione di quanto pagato a titolo di imposta di bollo, di tassa di iscrizione a ruolo, di diritti di  cancelleria, di diritti di chiamata di causa e di tassa fissa].   11-bis. Laddove la legislazione vigente prevede il pagamento mediante speciali marche per diritti riscossi dalle cancellerie e segreterie giudiziarie per conto dello Stato, il pagamento è effettuato  mediante marche da bollo ordinarie.  

10. Imposta di registro sui conferimenti in società.   1. Al testo unico delle disposizioni concernenti l'imposta di registro, approvato con decreto del Presidente della Repubblica 26 aprile 1986, n. 131, sono apportate le seguenti modificazioni:   a);   b);   c) nell'articolo 4 della predetta Tariffa:   1) al comma 1, lettere a), numeri 3), 5) e 6), e), f) e g), nella colonna delle aliquote, le parole: «1 per cento» sono sostituite dalle seguenti: «lire 250.000»;   2).   d) sono abrogati il comma 3 dell'articolo 19, il comma 6 dell'articolo 27, la lettera g) del comma 1  dell'articolo 43.   2. Per gli aumenti di capitale sociale, le disposizioni contenute nel comma 1 si applicano a decorrere da quelli sottoscritti nel trimestre in corso al 31 dicembre 1999, la cui denuncia deve  presentarsi successivamente a tale data.   3. Il termine di cui al comma 3 dell'articolo 70 della legge 30 dicembre 1991, n. 413, concernente le  agevolazioni tributarie per la formazione e l'arrotondamento della proprietà contadina, già  prorogato al 31 dicembre 1999 dall'articolo 4, comma 14, della legge 27 dicembre 1997, n. 449, è  ulteriormente prorogato al 31 dicembre 2001. Alle relative minori entrate provvede la Cassa per la
