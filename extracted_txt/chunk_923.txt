
## Page 147

### Text on Page 147
27/1 1/2020 Normattiva https://www .normattiva.it/do/atto/export 147 / 230                              Art. 169  

                  (Contratti misti di concessioni)  

  1. Le concessioni aventi per oggetto sia lavori  che  servizi  sono   aggiudicate  secondo  le  disposizioni   applicabili   al   tipo   di   concessione che caratterizza l'oggetto principale del contratto.  Nel   caso di concessioni miste che consistono in parte in servizi  sociali   e  altri  servizi  specifici  elencati  nell'allegato  IX   l'oggetto   principale e' determinato in base al valore stimato piu' elevato  tra   quelli dei rispettivi servizi.     2.  Se  le  diverse  parti  di  un   determinato   contratto   sono   oggettivamente separabili, si applicano i commi  5,  6  e  9.  Se  le   diverse parti di un determinato  contratto  sono  oggettivamente  non   separabili, si applicano i commi 8 e 10     3. Se parte di un determinato contratto, ovvero una delle attivita'   interessate, sono disciplinate dall'articolo 346 TFUE o  dal  decreto   legislativo 15 novembre 2011, n. 208, si applica l'articolo 160.     4. Nel caso di contratti aventi ad oggetto diverse  attivita',  una   delle  quali  e'  disciplinata  dall'  ((allegato  II)) ,   gli   enti   aggiudicatori possono scegliere di aggiudicare  concessioni  distinte   per le parti distinte o di aggiudicare un'unica concessione.  Se  gli   enti aggiudicatori scelgono di aggiudicare concessioni  separate,  la   decisione che determina quale regime giuridico si applica a  ciascuna   di tali concessioni e' adottata in base  alle  caratteristiche  della   attivita' distinta. ((PERIODO SOPPRESSO DAL D.LGS. 19 APRILE 2017, N.   56)).     5.  Nel  caso  di  contratti  aventi  ad   oggetto   sia   elementi   disciplinati   dal   presente   codice   che   altri   elementi,   le   amministrazioni  aggiudicatrici  o  gli  enti  aggiudicatori  possono   scegliere di aggiudicare concessioni distinte per le parti distinte o   di  aggiudicare  una  concessione  unica.   Se   le   amministrazioni   aggiudicatrici o  gli  enti  aggiudicatori  scelgono  di  aggiudicare   concessioni  separate,  la  decisione  che  determina  quale   regime   giuridico si applica a  ciascuno  di  tali  concessioni  distinti  e'   adottata in base alle caratteristiche della parte distinta.     6. Se le amministrazioni aggiudicatrici o  gli  enti  aggiudicatori   scelgono di aggiudicare una concessione unica, il presente codice  si   applica, salvo se altrimenti previsto all'articolo 160 o dal comma 9,   alla concessione mista che ne deriva, a prescindere dal valore  delle   parti cui si applicherebbe un diverso regime giuridico e  dal  regime   giuridico cui tali parti sarebbero state altrimenti soggette.     7. La scelta tra l'aggiudicazione di un'unica concessione o di piu'   concessioni distinte non puo' essere effettuata al  fine  di  eludere   l'applicazione del presente codice.     8.  Se  le  diverse  parti  di  un   determinato   contratto   sono   oggettivamente non separabili, il  regime  giuridico  applicabile  e'   determinato  in  base  all'oggetto  principale   del   contratto   in   questione.     9.  Nel  caso  di  contratti  misti  che  contengono  elementi   di   concessioni nonche'  appalti  nei  settori  ordinari  o  speciali  il   contratto misto e' aggiudicato in conformita' con le disposizioni che   disciplinano gli appalti nei settori ordinari o nei settori speciali.     10. Nel caso in cui il contratto misto concerna elementi sia di una   concessione di servizi che di un contratto  di  forniture,  l'oggetto   principale e' determinato in base al valore stimato piu' elevato  tra   quelli dei rispettivi servizi o forniture.     11. Ad una concessione destinata all'esercizio di piu' attivita' si   applicano  le  norme  relative  alla  principale  attivita'  cui   e'   destinata.     12. Nel caso di concessioni per cui e'  oggettivamente  impossibile   stabilire a quale attivita' siano principalmente destinate, le  norme   applicabili sono determinate conformemente alle lettere a), b) e c):     a) la  concessione  e'  aggiudicata  secondo  le  disposizioni  che   disciplinano  le  concessioni   aggiudicate   dalle   amministrazioni   aggiudicatrici se una delle attivita' cui e' destinata la concessione   e'  soggetta   alle   disposizioni   applicabili   alle   concessioni   aggiudicate dalle amministrazioni aggiudicatrici e l'altra  attivita'   e' soggetta alle disposizioni relative alle  concessioni  aggiudicate   dagli enti aggiudicatori;     b) la  concessione  e'  aggiudicata  secondo  le  disposizioni  che   disciplinano gli appalti nei settori ordinari se una delle  attivita'   e' disciplinata dalle disposizioni relative all'aggiudicazione  delle   concessioni e l'altra dalle disposizioni relative  all'aggiudicazione   degli appalti nei settori ordinari;     c) la  concessione  e'  aggiudicata  secondo  le  disposizioni  che   disciplinano le concessioni se una delle attivita' cui  e'  destinata   la  concessione   e'   disciplinata   dalle   disposizioni   relative   all'aggiudicazione delle concessioni e l'altra non  e'  soggetta  ne'   alla   disciplina   delle   concessioni   ne'   a   quella   relativa   all'aggiudicazione degli appalti nei settori ordinari o speciali.
