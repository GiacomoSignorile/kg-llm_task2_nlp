
## Page 35

### Text on Page 35
da un determinato operatore economico, né a marchi, brevetti,  tipi o a una produzione specifica che avrebbero come effetto di  favorire o eliminare talune imprese o taluni prodotti. Tale rife ­ rimento è autorizzato, in via eccezionale, nel caso in cui una  descrizione sufficientemente precisa e intelligibile dell’oggetto  del contratto non sia possibile; un siffatto riferimento è accom ­ pagnato dall’espressione «o equivalente».   3. Le amministrazioni aggiudicatrici o gli enti aggiudicatori  non possono respingere un’offerta per il motivo che i lavori e i  servizi offerti non sono conformi ai requisiti tecnici e funzionali  a cui hanno fatto riferimento, se nella propria offerta l’offerente  prova, con qualsiasi mezzo appropriato, che le soluzioni da lui  proposte soddisfavano in maniera equivalente i requisiti tecnici  e funzionali.   Articolo 37   Garanzie procedurali   1. Le concessioni sono aggiudicate sulla base dei criteri di  aggiudicazione stabiliti dall’amministrazione aggiudicatrice o  dall’ente aggiudicatore ai sensi dell’articolo 41, purché siano  soddisfatte tutte le seguenti condizioni:   a) l’offerta risponde ai requisiti minimi eventualmente prescritti  dall’amministrazione aggiudicatrice o dall’ente aggiudicatore;   b) l’offerente ottempera alle condizioni di partecipazione di cui  all’articolo 38, paragrafo 1; e   c) l’offerente non è escluso dalla partecipazione alla procedura  di aggiudicazione ai sensi dell’articolo 38, paragrafi da 4 a 7,  e fatto salvo l’articolo 38, paragrafo 9.   I requisiti minimi di cui alla lettera a) contengono le condizioni  e le caratteristiche (in particolare tecniche, fisiche, funzionali e  giuridiche) che ogni offerta deve soddisfare o possedere.   2. L’amministrazione aggiudicatrice o l’ente aggiudicatore  forniscono:   a) nel bando di concessione, una descrizione della concessione  e delle condizioni di partecipazione;   b) nel bando di concessione, nell’invito a presentare offerte o  negli altri documenti di gara, una descrizione dei criteri di  aggiudicazione e, se del caso, i requisiti minimi da soddisfare.   3. L’amministrazione aggiudicatrice o l’ente aggiudicatore  può limitare il numero di candidati o di offerenti a un livello  adeguato, purché ciò avvenga in modo trasparente e sulla base di criteri oggettivi. Il numero di candidati o di offerenti invitati a  partecipare deve essere sufficiente a garantire un’effettiva con ­ correnza.   4. L’amministrazione aggiudicatrice o l’ente aggiudicatore co ­ munica a tutti i partecipanti la descrizione della prevista orga ­ nizzazione della procedura e un termine indicativo per il suo  completamento. Le eventuali modifiche sono comunicate a tutti  i partecipanti e, nella misura in cui riguardino elementi indicati  nel bando di concessione, rese pubbliche per tutti gli operatori  economici.   5. L’amministrazione aggiudicatrice o l’ente aggiudicatore ga ­ rantisce un’idonea registrazione delle fasi della procedura con i  mezzi che ritiene opportuni, fatto salvo il rispetto delle dispo ­ sizioni dell’articolo 28, paragrafo 1.   6. L’amministrazione aggiudicatrice o l’ente aggiudicatore  può condurre liberamente negoziazioni con i candidati e gli  offerenti. L’oggetto della concessione, i criteri di aggiudicazione  e i requisiti minimi non sono modificati nel corso delle nego ­ ziazioni.   Articolo 38   Selezione e valutazione qualitativa dei candidati   1. Le amministrazioni aggiudicatrici e gli enti aggiudicatori  verificano le condizioni di partecipazione relative alle capacità  tecniche e professionali e alla capacità finanziaria ed economica  dei candidati o degli offerenti, sulla base di autocertificazioni,  referenza o referenze che devono essere presentate come prova  ai sensi dei requisiti specificati nel bando di concessione i quali  sono non discriminatori e proporzionati all’oggetto della con ­ cessione. Le condizioni di partecipazione sono correlate e pro ­ porzionali alla necessità di garantire la capacità del concessio ­ nario di eseguire la concessione, tenendo conto dell’oggetto  della concessione e dell’obiettivo di assicurare la concorrenza  effettiva.   2. Per soddisfare le condizioni di partecipazione di cui al  paragrafo 1, ove opportuno e nel caso di una particolare con ­ cessione, l’operatore economico può affidarsi alle capacità di  altri soggetti, indipendentemente dalla natura giuridica dei  suoi rapporti con loro. Se un operatore economico vuole fare  affidamento sulle capacità di altri soggetti, deve dimostrare al ­ l’amministrazione aggiudicatrice o all’ente aggiudicatore che di ­ sporrà delle risorse necessarie per l’intera durata della conces ­ sione, per esempio mediante presentazione dell’impegno a tal  fine di detti soggetti. Per quanto riguarda la capacità finanziaria,  l’amministrazione aggiudicatrice o l’ ente aggiudicatore può ri ­ chiedere che l’operatore economico e i soggetti in questione  siano responsabili in solido dell’esecuzione del contratto.IT 28.3.2014 Gazzetta ufficiale dell’Unione europea L 94/35
