
## Page 60

### Text on Page 60
S e z i o n e 2   P u b b l i c i t à e t r a s p a r e n z a   Articolo 48   Avvisi di preinformazione   1. Le amministrazioni aggiudicatrici possono rendere nota  l’intenzione di programmare appalti pubblicando un avviso di  preinformazione. Tali avvisi, che contengono le informazioni di  cui all’allegato V, parte B, sezione I, sono pubblicati dall’Ufficio  delle pubblicazioni dell’Unione europea o dalle amministrazioni  aggiudicatrici sul loro profilo di committente, descritto al punto  2, lettera b), dell’allegato VIII. Qualora l’avviso di preinforma ­ zione sia pubblicato dalle amministrazioni aggiudicatrici sul loro  profilo di committente, esse inviano all’Ufficio delle pubblica ­ zioni dell’Unione europea un avviso della pubblicazione sul loro  profilo di committente, come indicato nell’allegato VIII. Tali  avvisi contengono le informazioni di cui all’allegato V, parte A.   2. Per le procedure ristrette e le procedure competitive con  negoziazione, le amministrazioni aggiudicatrici sub-centrali pos ­ sono utilizzare un avviso di preinformazione come indizione di  gara a norma dell’articolo 26, paragrafo 5, purché l’avviso sod ­ disfi tutte le seguenti condizioni:   a) si riferisce specificatamente alle forniture, ai lavori o ai ser ­ vizi che saranno oggetto dell’appalto da aggiudicare;   b) indica che l’appalto sarà aggiudicato mediante una procedura  ristretta o una procedura competitiva con negoziazione  senza ulteriore pubblicazione di un avviso di indizione di  gara e invita gli operatori economici interessati a manifestare  il proprio interesse;   c) contiene, oltre alle informazioni di cui all’allegato V, parte B,  sezione I, le informazioni di cui all’allegato V, parte B, se ­ zione II;   d) è stato inviato alla pubblicazione non meno di trentacinque  giorni e non oltre dodici mesi prima della data di invio  dell’invito a confermare interesse di cui all’articolo 54, para ­ grafo 1.   Tali avvisi non sono pubblicati su un profilo di committente.  Tuttavia un’eventuale pubblicazione supplementare a livello na ­ zionale a norma dell’articolo 52 può essere effettuata sul profilo  del committente.   Il periodo coperto dall’avviso di preinformazione può durare al  massimo dodici mesi dalla data di trasmissione dell’avviso per la  pubblicazione. Tuttavia, nel caso di appalti pubblici per servizi  sociali e altri servizi specifici, l’avviso di preinformazione di cui  all’articolo 75, paragrafo 1, lettera b), può coprire un periodo  più lungo di dodici mesi.   Articolo 49   Bandi di gara   I bandi di gara sono utilizzati come mezzo di indizione per  tutte le procedure, fatti salvi l’articolo 26, paragrafo 5, secondo comma, e l’articolo 32. Essi contengono le informazioni di cui  all’allegato V, parte C, e sono pubblicati conformemente all’ar ­ ticolo 51.   Articolo 50   Avvisi relativi agli appalti aggiudicati   1. Entro trenta giorni dalla conclusione di un contratto o di  un accordo quadro che faccia seguito alla relativa decisione di  aggiudicazione o di conclusione, le amministrazioni aggiudica ­ trici inviano un avviso di aggiudicazione che riporta i risultati  della procedura di aggiudicazione di appalto.   Tali avvisi contengono le informazioni di cui all’allegato V, parte  D, e sono pubblicati conformemente alle disposizioni dell’arti ­ colo 51.   2. Se la gara per l’appalto in questione è stata indetta me ­ diante un avviso di preinformazione e se l’amministrazione  aggiudicatrice ha deciso che non aggiudicherà ulteriori appalti  nel periodo coperto dall’avviso di preinformazione, l’avviso di  aggiudicazione contiene un’indicazione specifica al riguardo.   Nel caso di accordi quadro conclusi in conformità dell’arti ­ colo 33, le amministrazioni aggiudicatrici sono esentate dall’ob ­ bligo di inviare un avviso sui risultati della procedura di aggiu ­ dicazione di ciascun appalto basato su tale accordo. Gli Stati  membri possono disporre che le amministrazioni aggiudicatrici  raggruppino gli avvisi sui risultati della procedura d’appalto per  gli appalti fondati sull’accordo quadro su base trimestrale. In tal  caso, esse inviano gli avvisi raggruppati entro trenta giorni dalla  fine di ogni trimestre.   3. Le amministrazioni aggiudicatrici inviano un avviso di  aggiudicazione di appalto entro trenta giorni dall’aggiudicazione  di ogni appalto basata su un sistema dinamico di acquisizione.  Esse possono tuttavia raggruppare detti avvisi su base trime ­ strale. In tal caso, esse inviano gli avvisi raggruppati al più tardi  trenta giorni dopo la fine di ogni trimestre.   4. Talune informazioni relative all’aggiudicazione dell’appalto  o alla conclusione dell’accordo quadro possono non essere pub ­ blicate qualora la loro divulgazione ostacoli l’applicazione della  legge, sia contraria all’interesse pubblico, pregiudichi i legittimi  interessi commerciali di un particolare operatore economico,  pubblico o privato oppure possa recare pregiudizio alla concor ­ renza leale tra operatori economici.   Articolo 51   Redazione e modalità di pubblicazione dei bandi e degli  avvisi   1. I bandi e gli avvisi di cui agli articoli 48, 49 e 50 con ­ tengono le informazioni indicate nell’allegato VI nel formato di  modelli di formulari, compresi i modelli di formulari per le  rettifiche.IT L 94/124 Gazzetta ufficiale dell’Unione europea 28.3.2014
