
## Page 138

### Text on Page 138
27/1 1/2020 Normattiva https://www .normattiva.it/do/atto/export 138 / 230  a) verifica la  conformita'  dei  progetti  alle  prescrizioni  del   bando;     b) esamina i progetti e valuta, collegialmente ciascuno di essi;     c) esprime i giudizi su ciascun progetto  sulla  base  dei  criteri   indicati nel bando, con specifica motivazione;     d) assume le decisioni anche a maggioranza;     e) redige i verbali delle singole riunioni;     f)  redige  il  verbale  finale  contenente  la  graduatoria,   con   motivazione per tutti i concorrenti;     g) consegna gli atti dei propri lavori alla stazione appaltante.     5. I candidati possono essere invitati, se necessario, a rispondere   a quesiti che la commissione giudicatrice ha  iscritto  nel  processo   verbale allo scopo di chiarire qualsivoglia aspetto dei progetti.  E'   redatto un processo verbale completo del dialogo tra i  membri  della   commissione giudicatrice e i candidati.  

                              Art. 156  

                         (Concorso di idee)  

  1. Le disposizioni del presente capo si applicano anche ai concorsi   di idee finalizzati all'acquisizione  di  una  proposta  ideativa  da   remunerare con il riconoscimento di un congruo premio.     2. Sono ammessi al concorso di idee, oltre che i  soggetti  ammessi   ai  concorsi  di  progettazione,  anche  i   lavoratori   subordinati   abilitati all'esercizio della  professione  e  iscritti  al  relativo   ordine professionale secondo l'ordinamento nazionale di appartenenza,   nel rispetto delle norme che regolano il  rapporto  di  impiego,  con   esclusione dei dipendenti della stazione appaltante che  bandisce  il   concorso.     3. Il concorrente predispone la proposta ideativa nella forma  piu'   idonea alla sua corretta rappresentazione. Per i  lavori,  nel  bando   non possono essere richiesti elaborati di livello pari o superiore  a   quelli  richiesti  per  il  progetto  di  fattibilita'   tecnica   ed   economica. Il termine di presentazione  della  proposta  deve  essere   stabilito in relazione all'importanza e complessita' del tema  e  non   puo' essere inferiore  a  sessanta  giorni  dalla  pubblicazione  del   bando. La partecipazione deve avvenire in forma anonima.     4. Il bando prevede un congruo premio al soggetto o ai soggetti che   hanno elaborato le idee ritenute migliori.     5. L'idea o le idee premiate sono  acquisite  in  proprieta'  dalla   stazione  appaltante,  previa  eventuale  definizione  degli  assetti   tecnici, le quali possono essere poste  a  base  di  un  concorso  di   progettazione o di un  appalto  di  servizi  di  progettazione.  Alla   procedura sono ammessi a partecipare i premiati qualora  in  possesso   dei relativi requisiti soggettivi.     6. La stazione appaltante puo' affidare al vincitore  del  concorso   di idee la realizzazione dei successivi livelli di progettazione, con   procedura negoziata senza bando, a condizione che detta facolta'  sia   stata esplicitata nel bando, e che il soggetto sia  in  possesso  dei   requisiti di capacita' tecnico professionale  ed  economica  previsti   nel bando in rapporto ai livelli progettuali da sviluppare.     7. In caso di intervento di particolare rilevanza  e  complessita',   la stazione appaltante puo' procedere all'esperimento di un  concorso   di progettazione articolato in due fasi. La seconda fase,  avente  ad   oggetto la presentazione ((...)) del progetto di fattibilita', ovvero   di un progetto definitivo a livello architettonico  e  a  livello  di   progetto di fattibilita' per la parte strutturale  ed  impiantistica,   si svolge tra i soggetti individuati sino ad  un  massimo  di  dieci,   attraverso la valutazione di proposte di idee presentate nella  prima   fase e selezionate  senza  formazione  di  graduatorie  di  merito  e   assegnazione di premi. Tra i soggetti selezionati a partecipare  alla   seconda fase devono  essere  presenti  almeno  il  30  per  cento  di   soggetti incaricati, singoli o in forma associata, con meno di cinque   anni di iscrizione  ai  relativi  albi  professionali.  Nel  caso  di   raggruppamento, il  suddetto  requisito  deve  essere  posseduto  dal   capogruppo. Ai soggetti selezionati aventi meno  di  cinque  anni  di   iscrizione e' corrisposto un rimborso spese  pari  al  50  per  cento   degli importi previsti per le spese come determinati dal decreto  per   i corrispettivi professionali di cui al comma 8 dell'articolo 24. Per   gli altri soggetti selezionati, in  forma  singola  o  associata,  il   predetto rimborso e' pari al 25 per cento. Al vincitore del concorso,   se  in  possesso  dei  requisiti  previsti,  puo'   essere   affidato   l'incarico della  progettazione  esecutiva  a  condizione  che  detta   possibilita' e il relativo corrispettivo siano previsti nel bando.  

                              Art. 157  

            (Altri incarichi di progettazione e connessi)
