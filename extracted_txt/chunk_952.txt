
## Page 176

### Text on Page 176
27/1 1/2020 Normattiva https://www .normattiva.it/do/atto/export 176 / 230209, comma 16. La proposta e' formulata  dall'esperto  entro  novanta   giorni  dalla  nomina.  Qualora  il  RUP  non  richieda   la   nomina   dell'esperto, la proposta e' formulata dal RUP entro  novanta  giorni   dalla comunicazione di cui al comma 3.     6. L'esperto,  qualora  nominato,  ovvero  il  RUP,  verificano  le   riserve in contraddittorio con  il  soggetto  che  le  ha  formulate,   effettuano eventuali ulteriori audizioni,  istruiscono  la  questione   anche con la raccolta di dati e informazioni e con l'acquisizione  di   eventuali altri  pareri,  e  formulano,  accertata  e  verificata  la   disponibilita' di idonee risorse economiche, una proposta di  accordo   bonario, che viene trasmessa al dirigente competente  della  stazione   appaltante e al soggetto che ha formulato le riserve. Se la  proposta   e'  accettata  dalle  parti,  entro  quarantacinque  giorni  dal  suo   ricevimento, l'accordo bonario e' concluso e  viene  redatto  verbale   sottoscritto dalle parti. L'accordo ha natura di  transazione.  Sulla   somma riconosciuta  in  sede  di  accordo  bonario  sono  dovuti  gli   interessi  al  tasso  legale  a  decorrere  dal  sessantesimo  giorno   successivo alla accettazione  dell'accordo  bonario  da  parte  della   stazione appaltante. In caso di reiezione della proposta da parte del   soggetto che ha formulato le riserve ovvero di  inutile  decorso  del   termine di cui al secondo periodo possono essere aditi gli arbitri  o   il giudice ordinario.     ((6-bis. L'impresa, in caso di rifiuto della  proposta  di  accordo   bonario ovvero di inutile decorso  del  termine  per  l'accettazione,   puo'  instaurare  un  contenzioso  giudiziario  entro  i   successivi   sessanta giorni, a pena di decadenza.))   

                              Art. 206  

           (Accordo bonario per i servizi e le forniture) 

  1. Le disposizioni di cui all'articolo 205 si applicano, in  quanto   compatibili, anche ai  contratti  di  fornitura  di  beni  di  natura   continuativa o periodica, e di servizi, quando insorgano controversie   in fase esecutiva  degli  stessi,  circa  l'esatta  esecuzione  delle   prestazioni dovute.  

                              Art. 207  

       ((ARTICOLO ABROGATO DAL D.LGS. 19 APRILE 2017, N. 56))   

                              Art. 208  

                            (Transazione)  

  1.  Le  controversie  relative  a  diritti   soggettivi   derivanti   dall'esecuzione dei contratti pubblici di lavori, servizi, forniture,   possono essere risolte mediante transazione nel rispetto  del  codice   civile, solo  ed  esclusivamente  nell'ipotesi  in  cui  non  risulti   possibile   esperire   altri    rimedi    alternativi    ((all'azione   giurisdizionale)) .     2. Ove il valore dell'importo oggetto di concessione o rinuncia sia   superiore a 100.000 euro, ovvero  200.000  euro  in  caso  di  lavori   pubblici, e' acquisito il parere dell'Avvocatura dello Stato, qualora   si tratti di amministrazioni centrali, ovvero di  un  legale  interno   alla struttura, o del funzionario piu' elevato  in  grado  competente   per il contenzioso, ove non esistente il legale interno,  qualora  si   tratti di amministrazioni sub centrali.     3. La  proposta  di  transazione  puo'  essere  formulata  sia  dal   soggetto aggiudicatario che  dal  dirigente  competente,  sentito  il   responsabile unico del procedimento.     4. La transazione ha forma scritta a pena di nullita'.  

                              Art. 209  

                             (Arbitrato)  

  1. Le controversie su diritti soggettivi, derivanti dall'esecuzione   dei  contratti  pubblici  relativi  a  lavori,  servizi,   forniture,   concorsi di progettazione e di idee, comprese quelle  conseguenti  al   mancato raggiungimento dell'accordo bonario di cui agli articoli  205   e 206 possono essere  deferite  ad  arbitri.  L'arbitrato,  ai  sensi   dell'articolo 1, comma 20, della legge 6 novembre 2012,  n.  190,  si   applica anche alle controversie  relative  a  concessioni  e  appalti   pubblici di opere, servizi e forniture in cui sia parte una  societa'   a partecipazione pubblica ovvero una societa' controllata o collegata   a una societa' a partecipazione pubblica, ai sensi dell'articolo 2359   del codice  civile,  o  che  comunque  abbiano  ad  oggetto  opere  o   forniture finanziate con risorse a carico dei bilanci pubblici.
