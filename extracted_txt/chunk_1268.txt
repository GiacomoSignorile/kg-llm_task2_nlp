
## Page 14

### Text on Page 14
formazione della proprietà contadina, mediant e versamento, previo accertamento da parte  dell'Amministrazione finanziaria, all'entrata del bilancio dello Stato.   11. Disposizioni fiscali per il settore della nautica e per l'industria armatoriale.   1. È soppressa la tassa sulle concessioni governative di rilascio e annuale per la patente di  abilitazione al comando o alla condotta di imbarcazioni da diporto, compresi i motoscafi, e di navi  da diporto prevista dall'articolo 16 della nuova tariffa delle tasse sulle concessioni governative  introdotta con decreto del Ministro delle finanze del 28 dicembre 1995, pubblicato nella Gazzetta Ufficiale n. 303 del 30 dicembre 1995.   2. All'articolo 17 della legge 6 marzo 1976, n. 51, concernente la tassa di stazionamento dovuta per unità da diporto, sono apportate le seguenti modificazioni:   a);   b);   c) i commi 3-ter e 6 sono abrogati.   3. Per le strutture di ormeggio che rispondono alle caratteristiche di cui all'articolo 2, comma 1, lettera c), del decreto del Presidente della Repubblica 2 dicembre 1997, n. 509, che vengano  installate successivamente al 1° gennaio 2000, non è dovuto il canone annuo per le concessioni  con finalità turistico-ricreative di aree, pertinenze demaniali marittime e specchi acquei.   4..   12. Oli emulsionati.   1. Nell'elenco dei prodotti assoggettati ad imposizione ed aliquote vigenti alla data del 1° gennaio 2005, di cui all'allegato 1 annesso alla legge 23 dicembre 1998, n. 448, è inserita, prima della voce  «Gas di petrolio liquefatti (GPL)», la seguente voce: «Emulsioni stabilizzate di oli da gas ovvero di  olio combustibile denso con acqua contenuta in misura variabile dal 12 al 15 per cento in peso,  idonee all'impiego nella carburazione e nella combustione:   a) emulsione con oli da gas usata come carburante: lire 704.704 per mille litri;   b) emulsione con oli da gas usata come combustibile per riscaldamento: lire 704.704 per mille litri;   c) emulsione con olio combustibile denso usata come combustibile per riscaldamento: con olio  combustibile ATZ lire 617.810 per mille chilogrammi, con olio combustibile BTZ lire 308.905 per  mille chilogrammi;   d) emulsione con olio combustibile denso per uso industriale: con olio combustibile ATZ lire 86.423  per mille chilogrammi, con olio combustibile BTZ lire 43.212 per mille chilogrammi».   2. Alle emulsioni di cui al comma 1 si applicano le disposizioni di cui all'articolo 8, commi 3, 5, 6 e  10, della legge 23 dicembre 1998, n. 448, e il nuovo trattamento fiscale decorre dall'anno 2000.  Per tale anno le aliquote di accisa sono stabilite dal decreto del Presidente del Consiglio dei  ministri di cui al citato articolo 8, comma 5, tenendo conto delle aliquote base indicate nella tabella  2, allegata alla presente legge, nonché dell'aumento disposto per l'anno 1999 dal decreto del
