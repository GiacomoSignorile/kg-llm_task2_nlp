
## Page 24

### Text on Page 24
1995, n. 26, convertito, con modificazioni, dalla legge 29 marzo 1995, n. 95, dal decreto-legge 1°  ottobre 1996, n. 510, convertito, con modificazion i, dalla legge 28 novembre 1996, n. 608, e dalla  legge 2 dicembre 1998, n. 423, affluiscono ad un apposito fondo istituito nello stato di previsione  del Ministero del tesoro, del bilancio e della programmazione economica. Il fondo è rifinanziabile  per un periodo pluriennale ai sensi dell'articolo 11, comma 3, lettera f), della legge 5 agosto 1978,  n. 468, e successive modificazioni.   12. Per garantire con carattere di stabilità l'apertura quotidiana con orari prolungati, ivi compresi i giorni festivi, dei musei, delle gallerie, dei m onumenti, dei siti archeologici, degli archivi e delle  biblioteche, anche in considerazione del Giubileo dell'anno 2000, il Ministro per i beni e le attività culturali, entro sessanta giorni dalla data di entrata in vigore della presente legge, emana un  decreto in cui definisce un programma di attività su base triennale, stabilendo le priorità, i tempi e  le modalità di attuazione, nonché le risorse da utilizzare per l'incremento dei fondi istituiti dai  vigenti contratti collettivi nazionali di lavoro del personale. In sede di contrattazione integrativa  sono definiti specifici piani e progetti di incentivazione da destinare al raggiungimento dei predetti obiettivi. A decorrere dall'anno 2000, per le finalità di cui al presente comma, è autorizzata la  spesa di lire 100 miliardi. Dall'anno 2001, alle predette finalità sono integralmente devolute le  maggiori entrate di cui alla legge 25 marzo 1997, n. 78, rispetto alle medesime entrate accertate al  termine dell'esercizio precedente, con corrispondente riduzione della citata autorizzazione di  spesa.   13. All'articolo 38 della legge 27 dicembre 1997, n. 449, come modificato dall'articolo 45, comma 11, della legge 23 dicembre 1998, n. 448, sono apportate le seguenti modificazioni:   a) al comma 2, le parole: «30 giugno 1999» sono sostituite dalle seguenti: «30 settembre 2000»;   b).   14. Lo sgravio di cui al comma 5 dell'articolo 3 della legge 23 dicembre 1998, n. 448, concesso alle regioni Abruzzo e Molise limitatamente ai nuovi a ssunti nell'anno 1999, in relazione alla prevista  autorizzazione della Commissione delle Comunità europee di cui al comma 7 del medesimo  articolo 3, si intende riferito, per ciascuno dei beneficiari, agli assunti nei dodici mesi successivi alla  prima assunzione o comunque non oltre i dodici mesi successivi alla predetta autorizzazione.   15. Per garantire con continuità l'assistenza anche pomeridiana alle udienze civili e penali; per  assicurare lo smaltimento dell'arretrato prodottosi nell'aggiornamento dei registri penali, nella  redazione delle schede dei casellari giudiziali e nell'espletamento delle procedure preordinate alla  riscossione dei crediti dello Stato per pene pecuniarie, spese di giustizia, imposte, tasse, diritti e  spese prenotate a debito; per assicurare, nell'ambito dell'Amministrazione penitenziaria, la  riduzione dell'arretrato nei settori contabile e amministrativo con riferimento alla gestione del personale, e nel settore dell'attività istruttoria relativa alla concessione e all'esecuzione di misure  alternative alla detenzione, il Ministero della giustizia definisce, entro il mese di febbraio 2000,  programmi di attività su base biennale, stabilendo le priorità, i tempi e le modalità di attuazione, in
