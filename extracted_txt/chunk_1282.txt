
## Page 28

### Text on Page 28
rispondenza dei dati di mercato alle vigenti disposizioni sui margini riconosciuti alle tre categorie  interessate sui prezzi di vendita dei medicinali erogati con onere a carico del Servizio sanitario  nazionale, fornendo elementi e proposte per una revisione di tali margini e l'eventuale adozione di  correlate misure finalizzate al rispetto degli stessi e ad assicurare, ove possibile, ulteriori  contenimenti della spesa farmaceutica a cari co del Servizio sanitario nazionale.   3. Per l'anno 2000, l'onere a carico del Servizio sanitario nazionale per l'assistenza farmaceutica  previsto dall'articolo 36, comma 15, della legge 27 dicembre 1997, n. 449, è rideterminato in lire  12.650 miliardi. L'onere predetto può registrare un incremento non superiore al 14 per cento, fermo  restando il mantenimento delle occorrenze finanziarie delle regioni nei limiti degli stanziamenti  complessivi previsti per il medesimo anno.   4. Fermo restando, per le specialità medicinali a base di princìpi attivi per i quali è scaduta la tutela  brevettuale, quanto previsto dal comma 7 dell'articolo 36 della legge 27 dicembre 1997, n. 449, a  decorrere dal 31 gennaio 2000 il prezzo delle specialità medicinali rimborsabili dal Servizio  sanitario nazionale è ridotto del 10 per cento in due anni, con riduzione del 5 per cento a decorrere  dal 31 gennaio di ciascuno degli anni 2000 e 2001 rispetto al prezzo calcolato secondo i criteri  stabiliti dal CIPE. Dalla riduzione di prezzo decorrente dal 31 gennaio 2001, sono esclusi i medicinali con prezzo non superiore a lire 10.000.   5. Sono escluse dalla riduzione di cui al comma 4:   a) le specialità medicinali coperte in Italia da brevetto di principio attivo;   b) le specialità medicinali coperte in Italia da brev etto di formulazione o di modalità di rilascio o di  somministrazione purché ottenuto con la procedura del brevetto europeo;   c) le specialità medicinali coperte in Italia da brevetto di indicazione terapeutica purché giudicato  dalla Commissione unica del farmaco (CUF) rilevante sotto il profilo terapeutico;   d) le specialità medicinali di origine biologica o ottenute con processi biotecnologici.   6. Restano comunque esclusi delle riduzione i medicinali di cui all'articolo 3, comma 130, della legge 28 dicembre 1995, n. 549, come sostituito dall'articolo 1, comma 3, del decreto-legge 20  giugno 1996, n. 323, convertito, con modificazioni, dalla legge 8 agosto 1996, n. 425.   7. In deroga a quanto previsto dalla deliberazione CIPE del 26 febbraio 1998, pubblicata nella  Gazzetta Ufficiale n. 89 del 17 aprile 1998, per le confezioni di medicinali autorizzate secondo la  procedura nazionale, qualora nell'ambito della medesima specialità siano presenti altre confezioni  le cui autorizzazioni all'immissione in commercio sono state ottenute con procedura di mutuo  riconoscimento, si applica, ai fini della determinazione del prezzo, la procedura negoziale di cui al  comma 10 dell'articolo 36 della legge 27 dicembre 1997, n. 449.   8. All'articolo 70, comma 5, della legge 23 dicembre 1998, n. 448, l'espressione «medicinali già classificati tra i farmaci non rimborsabili e su ccessivamente ammessi per la prima volta alla  rimborsabilità» deve intendersi riferita al regime di rimborsabilità introdotto dall'articolo 8, comma 10, della legge 24 dicembre 1993, n. 537.
