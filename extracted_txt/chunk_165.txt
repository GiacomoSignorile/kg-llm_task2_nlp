
## Page 26

### Text on Page 26
Articolo 13   Concessioni aggiudicate a un’impresa collegata   1. Ai fini del presente articolo, per «impresa collegata» si  intende qualsiasi impresa i cui conti annuali siano consolidati  con quelli dell’ente aggiudicatore a norma della direttiva  2013/34/UE.   2. Nel caso di enti che non sono soggetti alla direttiva  2013/34/UE, per «impresa collegata» si intende qualsiasi impre ­ sa:  a) su cui l’ente aggiudicatore possa esercitare, direttamente o  indirettamente, un’influenza dominante;   b) che possa esercitare un’influenza dominante sull’ente aggiu ­ dicatore; o   c) che, come l’ente aggiudicatore, sia soggetta all’influenza do ­ minante di un’altra impresa in virtù di rapporti di proprietà,  di partecipazione finanziaria ovvero di norme interne.   Ai fini del presente paragrafo, i termini «influenza dominante»  hanno lo stesso significato di cui all’articolo 7, paragrafo 4.   3. In deroga all’articolo 17 e ove siano rispettate le condi ­ zioni previste dal paragrafo 4 del presente articolo, la presente  direttiva non si applica alle concessioni aggiudicate:   a) da un ente aggiudicatore a un’impresa collegata; o   b) da una joint venture, composta esclusivamente da più enti  aggiudicatori allo scopo di svolgere le attività di cui all’alle ­ gato II, a un’impresa collegata a uno di tali enti aggiudicatori.   4. Il paragrafo 3 si applica:   a) alle concessioni di servizi a condizione che almeno l’80 %  del fatturato totale realizzato in media negli ultimi tre anni  dall’impresa collegata, tenendo conto di tutti i servizi prestati  da tale impresa, provenga dalla prestazione di servizi all’ente  aggiudicatore o alle altre imprese cui è collegata;   b) alle concessioni di lavori a condizione che almeno l’80 % del  fatturato totale realizzato in media dall’impresa collegata ne ­gli ultimi tre anni, tenendo conto di tutti i lavori eseguiti da  tale impresa, provenga dall’esecuzione di lavori all’ente ag ­ giudicatore o alle altre imprese cui è collegata.   5. Se, a causa della data di costituzione o di inizio dell’attività  dell’impresa collegata, il fatturato degli ultimi tre anni non è  disponibile, è sufficiente che l’impresa dimostri, in particolare  in base a proiezioni dell’attività, che il fatturato di cui al para ­ grafo 4, lettere a) e b), sia verosimile.   6. Se più imprese collegate all’ente aggiudicatore con il quale  formano un gruppo economico forniscono gli stessi o simili  servizi, forniture o lavori, le percentuali di cui al paragrafo 4  sono calcolate tenendo conto del fatturato totale derivante dalla  prestazione dei servizio l’esecuzione dei lavori, per ciascuna di  tali imprese collegate.   Articolo 14   Concessioni aggiudicate a una joint venture o a un ente  aggiudicatore facente parte di una joint venture   In deroga all’articolo 17, a condizione che la joint venture sia  stata costituita per svolgere le attività di cui trattasi per un  periodo di almeno tre anni e che l’atto costitutivo della joint  venture preveda che gli enti aggiudicatori che la compongono  ne faranno parte almeno per un periodo di pari durata, la  presente direttiva non si applica alle concessioni aggiudicate da:   a) una joint venture, composta esclusivamente da più enti ag ­ giudicatori, per svolgere le attività di cui all’allegato II, a uno  di tali enti aggiudicatori; oppure   b) da un ente aggiudicatore alla joint venture di cui fa parte.   Articolo 15   Notifica delle informazioni da parte di enti aggiudicatori   Gli enti aggiudicatori notificano alla Commissione, ove richiesto,  le seguenti informazioni relative all’applicazione dell’articolo 13,  paragrafi 2 e 3, e dell’articolo 14:   a) la denominazione delle imprese o delle joint venture interes ­ sate;   b) la natura e il valore delle concessioni considerate;IT L 94/26 Gazzetta ufficiale dell’Unione europea 28.3.2014
