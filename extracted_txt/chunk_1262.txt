
## Page 8

### Text on Page 8
b).   22-bis. Le tasse automobilistiche dovute in relazione alla massa rimorchiabile degli autoveicoli per  trasporto di cose sono determinate secondo i parametri e le misure individuati nella tabella 2-bis  allegata alla presente legge   22-ter. Le tasse di cui al comma 22-bis sono dovute, sulla base delle caratteristiche tecniche,  tenendo conto delle eventuali limitazioni risultanti dalla carta di circolazione, in aggiunta a quelle  dovute per le automotrici, entro i termini e con le modalità in vigore per le stesse.   22-quater. Con decreto del Ministro delle finanze, da emanare ai sensi dell'articolo 17, comma 3,  della legge 23 agosto 1988, n. 400, sentita la Conferenza permanente per i rapporti tra lo Stato, le  regioni e le province autonome di Trento e di Bolzano, possono essere modificate le misure delle tasse automobilistiche di cui alla tabella 2-bis allegata alla presente legge.  

7. Disposizioni in materia di imposta sul valore a ggiunto, di altre imposte indirette e per l'emersione  di base imponibile.   1. Ferme restando le disposizioni più favorevoli di  cui all'articolo 10 del decreto del Presidente  della Repubblica 26 ottobre 1972, n. 633, e delle tabelle ad esso allegate, fino alla data del 30  settembre 2003 sono soggette all'imposta sul valore aggiunto con l'aliquota del 10 per cento:   a) le prestazioni di assistenza domiciliare in favore di anziani ed inabili adulti, di soggetti affetti da  disturbi psichici mentali, di tossicodipendenti e di malati di AIDS, degli handicappati psicofisici, dei  minori anche coinvolti in situazioni di disadattamento e di devianza;   b) le prestazioni aventi per oggetto interventi di recupero del patrimonio edilizio di cui all'articolo  31, primo comma, lettere a), b), c) e d), della legge 5 agosto 1978, n. 457, realizzati su fabbricati a  prevalente destinazione abitativa privata. Con decreto del Ministro delle finanze sono individuati i beni che costituiscono una parte significativa del valore delle forniture effettuate nell'ambito delle  prestazioni di cui alla presente lettera, ai quali l'aliquota ridotta si applica fino a concorrenza del  valore complessivo della prestazione relativa all'intervento di recupero, al netto del valore dei  predetti beni.   2. L'aliquota di cui al comma 1 si applica alle operazioni fatturate a decorrere dal 1° gennaio 2000.   3. Il termine del 31 dicembre 1996, previsto dall'articolo 14, comma 9, della legge 24 dicembre  1993, n. 537, con riferimento all'indetraibilità dell'imposta sul valore aggiunto relativa agli acquisti di  taluni ciclomotori, motocicli, autovetture e autov eicoli, ai sensi dell'articolo 19-bis 1, comma 1,  lettera c), del decreto del Presidente della Repubblica 26 ottobre 1972, n. 633, già prorogato al 31  dicembre 1999 dall'articolo 2, comma 4, del decreto-legge 31 dicembre 1996, n. 669, convertito,  con modificazioni, dalla legge 28 febbraio 1997, n. 30, è ulteriormente prorogato al 31 dicembre 2000.   4. L'imposta comunale sull'incremento di valore degli immobili di cui all'articolo 2 del decreto del Presidente della Repubblica 26 ottobre 1972, n. 643, da corrispondere per i trasferimenti a titolo
