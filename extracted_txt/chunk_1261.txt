
## Page 7

### Text on Page 7
Stato o di uno Stato membro dell'Unione europea, ovvero a stabili organizzazioni nel territorio dello  Stato di soggetti non residenti in dipendenza di mutui contratti nell'anno 2000 per effettuare  interventi necessari al rilascio della documentazione obbligatoria atta a comprovare la sicurezza  statica del patrimonio edilizio. Nel caso di contitolarità del contratto di mutuo, o di più contratti di  mutuo, si applica quanto stabilito dal comma 1, lettera b), dell'articolo 13-bis del testo unico delle  imposte sui redditi, approvato con decreto del Presidente della Repubblica 22 dicembre 1986, n. 917. Con decreto del Ministro delle finanze sono stabilite le modalità e le condizioni alle quali è  subordinata la detrazione di cui al presente comma.   17. All'articolo 45 del decreto legislativo 15 dicembre 1997, n. 446, sono apportate le seguenti  modificazioni:   a) nel comma 1, le parole da: «per il periodo d'imposta in corso al 1° gennaio 1998» fino alla fine del comma sono sostituite dalle seguenti: «per i periodi d'imposta in corso al 1° gennaio 1998 e al  1° gennaio 1999 l'aliquota è stabilita nella misura dell'1,9 per cento; per i quattro periodi d'imposta  successivi, l'aliquota è stabilita, rispettivamente, nelle misure del 2,3, del 2,5, del 3,10 e del 3,75  per cento»;   b) nel comma 2, le parole da: «per il periodo d'imposta in corso al 1° gennaio 1998» fino alla fine  del comma, sono sostituite dalle seguenti: «per i periodi d'imposta in corso al 1° gennaio 1998, al  1° gennaio 1999 e al 1° gennaio 2000 l'aliquota è stabilita nella misura del 5,4 per cento; per i due  periodi d'imposta successivi, l'aliquota è stabilita, rispettivamente, nelle misure del 5 e del 4,75 per  cento».   18. La disposizioni del comma 17 non hanno effetto ai fini della determinazione dell'imposta da  versare a titolo di acconto per il periodo d'imposta in corso al 31 dicembre 1999.   19. A decorrere dall'anno 2000 il Fondo sanitario nazionale di parte corrente è ridotto dell'importo  generato dalla rimodulazione delle aliquote di cui al comma 18 in misura pari a lire 542 miliardi, lire  644 miliardi e lire 551 miliardi, rispettivamente, per gli anni 2000, 2001 e 2002. Qualora l'aumento  del gettito risulti inferiore a tali importi, le aliquote di cui al comma 17 sono rideterminate in modo  da assicurare i gettiti previsti.   20. Ad integrazione dei fondi del Ministero dell'università e della ricerca scientifica e tecnologica  destinati alla corresponsione di assegni di ricerca, di borse di dottorato di ricerca e post-laurea, di  borse di specializzazione in medicina, è autorizzata la spesa di lire 52 miliardi per l'anno 2000, lire  54 miliardi per l'anno 2001 e lire 56 miliardi a decorrere dall'anno 2002. Il Ministro del tesoro, del  bilancio e della programmazione economica è autorizzato ad apportare, con propri decreti, le  occorrenti variazioni di bilancio.   21..   22. All'articolo 2 del testo unico delle leggi sulle tasse automobilistiche, approvato con decreto del  Presidente della Repubblica 5 febbraio 1953, n. 39, sono apportate le seguenti modificazioni:   a) alla lettera d), sono soppresse le parole: «e per i rimorchi adibiti al trasporto di cose»;
