
## Page 127

### Text on Page 127
27/1 1/2020 Normattiva https://www .normattiva.it/do/atto/export 127 / 230presentate  dagli  offerenti  cosi'  selezionati  alle  norme  e   ai   requisiti applicabili alle stesse e aggiudicano l'appalto  secondo  i   criteri di cui agli articoli 95 e 97.     7. Gli enti aggiudicatori possono decidere di  non  aggiudicare  un   appalto all'offerente  che  presenta  l'offerta  migliore,  se  hanno   accertato che l'offerta non soddisfa gli obblighi applicabili di  cui   all'articolo 30.     8. Nelle procedure aperte, gli enti aggiudicatori possono  decidere   che le offerte saranno esaminate prima della verifica  dell'idoneita'   degli  offerenti.   Tale   facolta'   puo'   essere   esercitata   se   specificamente prevista nel bando di gara o nell'avviso  con  cui  si   indice  la  gara.  Se  si  avvalgono   di   tale   possibilita',   le   amministrazioni   aggiudicatrici   garantiscono   che   la   verifica   dell'assenza di motivi di esclusione e del rispetto  dei  criteri  di   selezione sia effettuata in maniera imparziale e trasparente, in modo   che nessun appalto sia aggiudicato a un offerente che avrebbe  dovuto   essere escluso a norma dell'articolo 136 o che non soddisfa i criteri   di selezione stabiliti dall'amministrazione aggiudicatrice. ((12))  

---------------   AGGIORNAMENTO (12)     Il D.L. 18 aprile 2019, n. 32, convertito con  modificazioni  dalla   L. 14 giugno 2019, n. 55, ha disposto (con l'art.  1,  comma  3)  che   "Fino al 31 dicembre 2020 si applica anche  ai  settori  ordinari  la   norma prevista dall'articolo 133, comma 8, del decreto legislativo 18   aprile 2016, n. 50, per i settori speciali".  

                              Art. 134  

                     (Sistemi di qualificazione)  

  1. Gli enti aggiudicatori possono istituire e gestire un sistema di   qualificazione degli  operatori  economici.  In  tal  caso  gli  enti   provvedono affinche' gli  operatori  economici  possano  chiedere  in   qualsiasi momento di essere qualificati.     2. Il sistema di cui al comma 1  puo'  comprendere  vari  stadi  di   qualificazione. Gli enti aggiudicatori stabiliscono norme  e  criteri   oggettivi per l'esclusione e la selezione degli  operatori  economici   che  richiedono  di  essere  qualificati,  nonche'  norme  e  criteri   oggettivi  per  il  funzionamento  del  sistema  di   qualificazione,   disciplinando le modalita'  di  iscrizione  al  sistema,  l'eventuale   aggiornamento periodico delle qualifiche e  la  durata  del  sistema.   Quando tali  criteri  e  norme  comportano  specifiche  tecniche,  si   applicano gli articoli 68, 69 e 82.  Tali  criteri  e  norme  possono   all'occorrenza essere aggiornati.     3. I criteri e le norme di cui al comma 2 sono resi disponibili,  a   richiesta, e comunicati agli operatori economici interessati. Un ente   aggiudicatore puo' utilizzare il sistema di qualificazione  istituito   da un altro ente aggiudicatore o di altro  organismo  terzo,  dandone   idonea comunicazione agli operatori economici interessati.     4. Gli enti aggiudicatori istituiscono e aggiornano un elenco degli   operatori economici, che puo' essere diviso in categorie in  base  al   tipo di appalti per i quali la qualificazione e' valida.     5. I criteri e le norme di cui al comma 3 includono  i  criteri  di   esclusione di cui all'articolo 136.     6.  In  caso  di  istituzione  e  gestione   di   un   sistema   di   qualificazione di cui al comma 1, gli enti aggiudicatori osservano:     a) l'articolo 128, quanto all'avviso sull'esistenza di  un  sistema   di qualificazione;     b) l'articolo 132, quanto alle  informazioni  a  coloro  che  hanno   chiesto una qualificazione.     7. L'ente aggiudicatore che istituisce e  gestisce  il  sistema  di   qualificazione  stabilisce  i   documenti,   i   certificati   e   le   dichiarazioni  sostitutive  che  devono  corredare  la   domanda   di   iscrizione,  e  non  puo'  chiedere  certificati  o   documenti   che   riproducono documenti  validi  gia'  nella  disponibilita'  dell'ente   aggiudicatore.  I  documenti,  i  certificati  e   le   dichiarazioni   sostitutive, se redatti in una  lingua  diversa  dall'italiano,  sono   accompagnati  da  una  traduzione  in  lingua  italiana   certificata   conforme al testo originale dalle autorita' diplomatiche o  consolari   italiane del Paese in cui sono stati redatti, oppure da un traduttore   ufficiale.     8. Quando viene indetta una gara con un avviso sull'esistenza di un   sistema di qualificazione, i contratti specifici  per  i  lavori,  le   forniture o i servizi contemplati dal sistema di qualificazione  sono   aggiudicati con procedure  ristrette  o  procedure  negoziate,  nelle   quali tutti gli  offerenti  ed  i  partecipanti  sono  scelti  tra  i   candidati gia' qualificati con tale sistema.     9.  Tutte  le  spese  fatturate  in  relazione  alle   domande   di   qualificazione  o  all'aggiornamento  o  alla  conservazione  di  una   qualificazione gia' ottenuta in base al sistema sono proporzionali ai   costi generati.
