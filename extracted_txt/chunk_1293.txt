
## Page 39

### Text on Page 39
250 unità entro il termine di due anni. Alla copertura della relativa spesa per l'INPS, valutata in lire  20 miliardi su base annua, si provvede attraverso corrispondente riduzione delle somme dovute  alla Ferrovie dello Stato Spa a titolo di corrispettivo per i contratti di programma in essere tra il  Ministero dei trasporti e della navigazione e la Ferrovie dello Stato Spa. Con decreto del  Presidente del Consiglio dei ministri, su proposta  del Ministro per la funzione pubblica, da emanare  entro trenta giorni dalla data di entrata in vigore della presente legge, vengono definite le modalità  di inquadramento del predetto personale nei ruoli dell'INPS.   6. In sede di prima applicazione i rapporti tra la Ferrovie dello Stato Spa, l'INPS e gli altri enti ed  amministrazioni interessati sono regolati da apposite convenzioni atte a garantire la continuità delle  funzioni.   7. Le necessarie norme attuative del presente articolo sono definite con uno o più decreti del Ministro del lavoro e della previdenza sociale, di concerto con il Ministro del tesoro, del bilancio e  della programmazione economica.   44. Disposizioni in materia di obblighi contributivi.   1. La disposizione contenuta nel comma 3-sexies dell'articolo 5 del decreto-legge 1° ottobre 1996,  n. 510, convertito, con modificazioni, dalla legge 28 novembre 1996, n. 608, relativa  all'adempimento degli obblighi contributivi per i periodi pregressi nella misura della retribuzione  fissata dal contratto di riallineamento e comunque non inferiore al 25 per cento del minimale  contributivo, si applica anche alle imprese operanti nel settore agricolo che abbiano recepito o  recepiscano, entro sei mesi dalla data di entrata in vigore della presente legge, gli accordi provinciali di riallineamento retributivo.  

45. Disposizioni in materia di autotrasporto.   1. A decorrere dall'anno 2000 è autorizzata la spesa annua di lire:   a) 75 miliardi per la proroga degli interventi previsti dal comma 1 dell'articolo 2 del decreto-legge 28 dicembre 1998, n. 451, convertito, con modificazioni, dalla legge 26 febbraio 1999, n. 40;   b) 83 miliardi per la proroga degli interventi previsti dal comma 2 dell'articolo 2 del citato decreto-legge n. 451 del 1998;   c) 130 miliardi per la proroga degli interventi previsti dal comma 3 dell'articolo 2 del citato decreto-legge n. 451 del 1998.   Capo IV - Strumenti di gestione del debito pubblico    46. Mutui con oneri a carico dello Stato.   1. Il Ministero del tesoro, del bilancio e della programmazione economica è autorizzato a rinegoziare, in favore di tutti i soggetti interessati, entro il 31 marzo 2000, i mutui con oneri a totale  o parziale carico dello Stato le cui condizioni siano disallineate rispetto a quelle medie praticate sul  mercato per operazioni analoghe alla data di entrata in vigore della presente legge.
