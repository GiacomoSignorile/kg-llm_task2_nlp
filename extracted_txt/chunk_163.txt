
## Page 24

### Text on Page 24
b) norme procedurali specifiche in base a un accordo o intesa  internazionale conclusi in relazione alla presenza di truppe  di stanza e concernenti imprese di uno Stato membro o di  un paese terzo;   c) norme procedurali specifiche di un’organizzazione interna ­ zionale che si approvvigiona per le proprie finalità o a con ­ cessioni che devono essere aggiudicate da uno Stato membro  in conformità di tali norme.   6. La presente direttiva si applica all’aggiudicazione di con ­ cessioni nei settori della difesa e della sicurezza di cui alla  direttiva 2009/81/CE, fatta eccezione per quanto segue:   a) concessioni per le quali l’applicazione della presente direttiva  obbligherebbe lo Stato membro a fornire informazioni la cui  divulgazione sia ritenuta contraria a interessi essenziali di  sicurezza; o, qualora l’aggiudicazione e l’esecuzione della  concessione siano dichiarate segrete e debbano essere accom ­ pagnate da speciali misure di sicurezza secondo le disposi ­ zioni legislative, regolamentari o amministrative vigenti in  uno Stato membro, a condizione che lo Stato membro abbia  stabilito che non è possibile garantire la tutela degli interessi  essenziali in esame mediante misure meno invasive, quali  quelle di cui al paragrafo 7;   b) concessioni aggiudicate nel quadro di un programma di coo ­ perazione di cui all’articolo 13, lettera c), della direttiva  2009/81/CE;   c) concessioni aggiudicate da un governo a un altro governo  per lavori e servizi direttamente collegati a materiale militare  o sensibile, o lavori e servizi a fini specificatamente militari  oppure lavori sensibili e servizi sensibili;   d) concessioni aggiudicate in un paese terzo, quando le forze  operano al di fuori del territorio dell’Unione, se le esigenze  operative richiedono che tali concessioni siano concluse con  operatori economici localizzati nell’area delle operazioni; e   e) concessioni altrimenti esentate ai sensi della presente diretti ­ va.  7. La presente direttiva non si applica alle concessioni non  altrimenti esentate ai sensi del paragrafo 6 nella misura in cui  una procedura di aggiudicazione della concessione come quella  prevista nella presente direttiva non può garantire la tutela degli  interessi essenziali di sicurezza di uno Stato membro mediante  misure meno invasive, quali l’imposizione di condizioni intese a  proteggere la riservatezza delle informazioni che l’amministra ­ zione aggiudicatrice o l’ente aggiudicatore rende disponibili.  8. La presente direttiva non si applica alle concessioni per:   a) l’acquisto o la locazione, quali che siano le relative modalità  finanziarie, di terreni, fabbricati esistenti o altri beni immo ­ bili o riguardanti diritti su tali beni;   b) l’acquisto, lo sviluppo, la produzione o coproduzione di  programmi destinati ai servizi di media audiovisivi o radio ­ fonici che sono aggiudicate da fornitori di servizi di media  audiovisivi o radiofonici, né alle concessioni concernenti il  tempo di trasmissione o la fornitura di programmi che sono  aggiudicate ai fornitori di servizi di media audiovisivi o ra ­ diofonici. Ai fini della presente lettera, i termini «servizi di  media audiovisivi» e «fornitori di servizi di media» hanno  rispettivamente lo stesso significato di cui all’articolo 1, pa ­ ragrafo 1, lettere a) e d), della direttiva 2010/13/UE del  Parlamento europeo e del Consiglio, del 10 marzo 2010 (  1 ).  Il termine «programma» ha lo stesso significato di cui all’ar ­ ticolo 1, paragrafo 1, lettera b), di tale direttiva, ma com ­ prende anche i programmi radiofonici e i materiali associati  ai programmi radiofonici. Inoltre, ai fini della presente di ­ sposizione il termine «materiale associato ai programmi» ha  lo stesso significato di «programma»;   c) i servizi di arbitrato e di conciliazione;   d) uno qualsiasi dei seguenti servizi legali:   i) rappresentanza legale di un cliente da parte di un avvo ­ cato ai sensi dell’articolo 1 della direttiva 77/249/CEE del  Consiglio (  2 ):  — un arbitrato o una conciliazione tenuti in uno Stato  membro, un paese terzo o dinanzi a un’istanza arbi ­ trale o conciliativa internazionale, ovvero   — procedimenti giudiziari dinanzi a organi giurisdizio ­ nali o autorità pubbliche di uno Stato membro, un  paese terzo o dinanzi a organi giurisdizionali o isti ­ tuzioni internazionali;   ii) consulenza legale fornita in preparazione di uno dei  procedimenti di cui al punto i), della presente lettera o  qualora vi sia un indizio concreto e una probabilità ele ­ vata che la questione su cui verte la consulenza divenga  oggetto del procedimento in questione, sempre che la  consulenza sia fornita da un avvocato ai sensi dell’arti ­ colo 1 della direttiva 77/249/CEE;IT L 94/24 Gazzetta ufficiale dell’Unione europea 28.3.2014   ( 1 ) Direttiva 2010/13/UE del Parlamento europeo e del Consiglio, del  10 marzo 2010, relativa al coordinamento di determinate disposi ­ zioni legislative, regolamentari e amministrative degli Stati membri  concernenti la fornitura di servizi di media audiovisivi (direttiva sui  servizi di media audiovisivi) (GU L 95 del 15.4.2010, pag. 1).   ( 2 ) Direttiva 77/249/CEE del Consiglio, del 22 marzo 1977, intesa a  facilitare l’esercizio effettivo della libera prestazione di servizi da  parte degli avvocati (GU L 78 del 26.3.1977, pag. 17).
