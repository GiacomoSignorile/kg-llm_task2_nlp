
## Page 19

### Text on Page 19
27/1 1/2020 Normattiva https://www .normattiva.it/do/atto/export 19 / 230  2. Le opere pubbliche incompiute sono inserite nella programmazione   triennale di cui al comma 1, ai fini del  loro  completamento  ovvero   per l'individuazione di soluzioni alternative  quali  il  riutilizzo,   anche ridimensionato, la cessione a titolo di  corrispettivo  per  la   realizzazione di altra opera pubblica, la vendita o la demolizione.     3.  Il  programma  triennale  dei  lavori  pubblici  e  i  relativi   aggiornamenti annuali contengono i lavori il cui valore  stimato  sia   pari o superiore a 100.000 euro e indicano, previa  attribuzione  del   codice unico di progetto di  cui  all'articolo  11,  della  legge  16   gennaio 2003, n. 3, i lavori da avviare nella prima annualita', per i   quali  deve  essere  riportata  l'indicazione  dei  mezzi  finanziari   stanziati sullo stato di previsione o sul  proprio  bilancio,  ovvero   disponibili in base a contributi o risorse dello Stato, delle regioni   a statuto ordinario o di altri enti pubblici. Per i lavori di importo   pari  o  superiore  a  1.000.000  euro,  ai   fini   dell'inserimento   nell'elenco  annuale,  le  amministrazioni  aggiudicatrici  approvano   preventivamente il progetto di  fattibilita'  tecnica  ed  economica.   ((Ai   fini   dell'inserimento   nel    programma    triennale,    le   amministrazioni   aggiudicatrici   approvano   preventivamente,   ove   previsto, il documento di fattibilita' delle alternative progettuali,   di cui all'articolo 23, comma 5.))      4. Nell'ambito del programma di cui al comma 3, le  amministrazioni   aggiudicatrici individuano anche i lavori complessi e gli  interventi   suscettibili di essere realizzati attraverso contratti di concessione   o di partenariato pubblico privato.     5. Nell'elencazione delle  fonti  di  finanziamento  sono  indicati   anche i beni immobili  disponibili  che  possono  essere  oggetto  di   cessione. Sono, altresi', indicati  i  beni  immobili  nella  propria   disponibilita'  concessi  in  diritto  di  godimento,  a  titolo   di   contributo, la  cui  utilizzazione  sia  strumentale  e  tecnicamente   connessa all'opera da affidare in concessione.     6. Il programma biennale  di  forniture  e  servizi  e  i  relativi   aggiornamenti annuali contengono gli acquisti di beni e di servizi di   importo unitario stimato pari o superiore a 40.000 euro.  Nell'ambito   del  programma,  le  amministrazioni  aggiudicatrici  individuano   i   bisogni che possono  essere  soddisfatti  con  capitali  privati.  Le   amministrazioni pubbliche  comunicano,  entro  il  mese  di  ottobre,   l'elenco  delle  acquisizioni  di  forniture  e   servizi   d'importo   superiore a 1  milione  di  euro  che  prevedono  di  inserire  nella   programmazione  biennale  al  Tavolo  tecnico  dei  soggetti  di  cui   all'articolo 9, comma 2, del decreto-legge 24  aprile  2014,  n.  66,   convertito, con modificazioni, dalla legge 23 giugno 2014, n. 89, che   li utilizza ai fini dello svolgimento dei compiti e  delle  attivita'   ad esso attribuiti. Per le acquisizioni di beni e servizi informatici   e di connettivita' le amministrazioni aggiudicatrici tengono conto di   quanto previsto dall'articolo 1, comma 513, della legge  28  dicembre   2015, n. 208.     7. Il programma biennale degli acquisti di  beni  e  servizi  e  il   programma  triennale  dei  lavori  pubblici,   nonche'   i   relativi   aggiornamenti annuali sono pubblicati sul  profilo  del  committente,   sul  sito  informatico  del  Ministero  delle  infrastrutture  e  dei   trasporti e dell'Osservatorio di cui all'articolo 213, anche  tramite   i sistemi informatizzati delle regioni e delle provincie autonome  di   cui all'articolo 29, comma 4.     8. Con decreto del Ministro delle infrastrutture e  dei  trasporti,   di concerto  con  il  Ministro  dell'economia  e  delle  finanze,  da   adottare entro novanta giorni dalla data di  entrata  in  vigore  del   presente  decreto,  previo  parere  del  CIPE,  ((d'intesa   con   la   Conferenza))  unificata sono definiti:     a) le modalita' di  aggiornamento  dei  programmi  e  dei  relativi   elenchi annuali;     b) i criteri per la definizione  degli  ordini  di  priorita',  per   l'eventuale  suddivisione  in  lotti  funzionali,  nonche'   per   il   riconoscimento delle  condizioni  che  consentano  di  modificare  la   programmazione e  di  realizzare  un  intervento  o  procedere  a  un   acquisto non previsto nell'elenco annuale;     c) i criteri e le modalita' per  favorire  il  completamento  delle   opere incompiute;     d) i criteri per l'inclusione dei lavori nel programma e il livello   di progettazione minimo richiesto per tipologia e classe di importo;     e) gli schemi  tipo  e  le  informazioni  minime  che  essi  devono   contenere, ((individuate))  anche in coerenza con gli  standard  degli   obblighi informativi e di pubblicita' relativi ai contratti;     f) le modalita' di raccordo con  la  pianificazione  dell'attivita'   dei soggetti aggregatori e delle centrali di committenza ai quali  le   stazioni appaltanti delegano la procedura di affidamento.     ((8-bis. La disciplina del presente articolo non  si  applica  alla   pianificazione delle  attivita'  dei  soggetti  aggregatori  e  delle   centrali di committenza.))      9. Fino alla data di entrata in vigore del decreto di cui al  comma   8, si applica l'articolo 216, comma 3.  

                               Art. 22
