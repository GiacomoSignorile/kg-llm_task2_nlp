
## Page 163

### Text on Page 163
27/1 1/2020 Normattiva https://www .normattiva.it/do/atto/export 163 / 230criteri, secondo l'ordine di importanza loro attribuita, in  base  ai   quali si procede alla valutazione comparativa tra le diverse offerte.   Gli oneri connessi  agli  eventuali  espropri  sono  considerati  nel   quadro economico degli  investimenti  e  finanziati  nell'ambito  del   contratto di disponibilita'.     4. Al contratto di  disponibilita'  si  applicano  le  disposizioni   previste dal presente codice in  materia  di  requisiti  generali  di   partecipazione alle procedure  di  affidamento  e  di  qualificazione   degli operatori economici.     5. Il progetto definitivo, il progetto  esecutivo  e  le  eventuali   varianti in corso  d'opera  sono  redatti  a  cura  dell'affidatario;   l'affidatario ha la facolta'  di  introdurre  le  eventuali  varianti   finalizzate ad una maggiore economicita' di costruzione  o  gestione,   nel  rispetto  del   progetto   di   fattibilita'   tecnica-economica   ((approvato dall'amministrazione aggiudicatrice))   e  delle  norme  e   provvedimenti di  pubbliche  autorita'  vigenti  e  sopravvenuti;  il   progetto definitivo, il progetto esecutivo e  le  varianti  in  corso   d'opera sono  ad  ogni  effetto  approvati  dall'affidatario,  previa   comunicazione all'amministrazione aggiudicatrice la quale puo', entro   trenta giorni, motivatamente opporsi ove non rispettino il capitolato   prestazionale e, ove prescritto, alle terze autorita' competenti.  Il   rischio della mancata o ritardata  approvazione  da  parte  di  terze   autorita' competenti della progettazione e delle  eventuali  varianti   e' a carico dell'affidatario. L'amministrazione  aggiudicatrice  puo'   attribuire all'affidatario il  ruolo  di  autorita'  espropriante  ai   sensi del  testo  unico  di  cui  al  decreto  del  Presidente  della   Repubblica 8 giugno 2001, n. 327.     6. L'attivita' di collaudo, posta in capo alla stazione appaltante,   verifica la realizzazione dell'opera al fine di accertare il puntuale   rispetto del capitolato prestazionale e delle  norme  e  disposizioni   cogenti e puo' proporre all'amministrazione aggiudicatrice, a  questi   soli fini, modificazioni, varianti e rifacimento di  lavori  eseguiti   ovvero, sempre che siano  assicurate  le  caratteristiche  funzionali   essenziali, la riduzione del canone di disponibilita'.  Il  contratto   individua,  anche  a  salvaguardia  degli  enti  finanziatori  e  dei   titolari di titoli emessi ai sensi  dell'articolo  186  del  presente   codice, il limite di riduzione del canone di disponibilita'  superato   il  quale  il  contratto  e'  risolto.  L'adempimento  degli  impegni   dell'amministrazione aggiudicatrice resta in ogni  caso  condizionato   al positivo controllo della realizzazione dell'opera e dalla messa  a   disposizione della stessa secondo le modalita' previste dal contratto   di disponibilita'.                                 Art. 189  

             (Interventi di sussidiarieta' orizzontale)  

  1. Le aree riservate al verde pubblico urbano  e  gli  immobili  di   origine  rurale,  riservati  alle  attivita'  collettive  sociali   e   culturali  di  quartiere,  con  esclusione  degli  immobili  ad   uso   scolastico e sportivo, ceduti al comune nell'ambito delle convenzioni   e  delle  norme  previste  negli  strumenti  urbanistici   attuativi,   comunque denominati, possono essere affidati in gestione, per  quanto   concerne la manutenzione, con  diritto  di  prelazione  ai  cittadini   residenti nei comprensori oggetto delle suddette convenzioni e su cui   insistono i suddetti beni o aree, nel rispetto dei  principi  di  non   discriminazione, trasparenza e parita' di trattamento. A tal  fine  i   cittadini residenti costituiscono un consorzio del  comprensorio  che   raggiunga  almeno  il   66   per   cento   della   proprieta'   della   lottizzazione. Le regioni e i comuni possono prevedere incentivi alla   gestione diretta delle aree e degli immobili di cui al presente comma   da  parte  dei  cittadini  costituiti  in  consorzi  anche   mediante   riduzione dei tributi propri.     2. Per la realizzazione di opere di  interesse  locale,  gruppi  di   cittadini organizzati possono formulare all'ente locale  territoriale   competente proposte operative di pronta realizzabilita', nel rispetto   degli strumenti urbanistici vigenti o delle clausole di  salvaguardia   degli strumenti urbanistici adottati,  ((indicandone  i  costi  ed  i   mezzi)) di finanziamento, senza oneri  per  l'ente  medesimo.  L'ente   locale provvede sulla proposta, con il coinvolgimento, se necessario,   di eventuali  soggetti,  ((enti  ed  uffici  interessati,  fornendo))   prescrizioni ed  assistenza.  Gli  enti  locali  possono  predisporre   apposito regolamento per disciplinare le attivita' ed i  processi  di   cui al presente comma.     3. Decorsi due mesi dalla presentazione della proposta, la proposta   stessa si intende respinta. Entro il medesimo termine  l'ente  locale   puo', con motivata delibera, disporre l'approvazione  delle  proposte   formulate ai sensi del comma 2, regolando altresi' le fasi essenziali   del procedimento  di  realizzazione  e  i  tempi  di  esecuzione.  La   realizzazione degli  interventi  di  cui  ai  commi  da  2  a  5  che   riguardino  immobili  sottoposti   a   tutela   storico-artistica   o   paesaggistico-ambientale e' subordinata al  preventivo  rilascio  del   parere o dell'autorizzazione richiesti dalle  disposizioni  di  legge   vigenti. Si applicano in particolare le disposizioni del  codice  dei
