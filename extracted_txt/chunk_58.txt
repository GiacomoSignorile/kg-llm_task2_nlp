
## Page 51

### Text on Page 51
2. Ai fini del paragrafo 1 del presente articolo, per determi ­ nare se un’attività è direttamente esposta alla concorrenza, si  ricorre a criteri conformi alle disposizioni del TFUE in materia  di concorrenza, tra i quali possono figurare le caratteristiche dei  prodotti o servizi interessati, l’esistenza di prodotti o servizi  alternativi considerati sostituibili sul versante della domanda o  dell’offerta, i prezzi e la presenza, effettiva o potenziale, di più  fornitori dei prodotti o servizi in questione.   Il mercato geografico di riferimento, sulla base del quale viene  valutata l’esposizione alla concorrenza, è costituito dal territorio  nel quale le imprese interessate intervengono nell’offerta e nella  domanda di prodotti e di servizi, nel quale le condizioni di  concorrenza sono sufficientemente omogenee e che può essere  distinto dai territori vicini, in particolare a motivo di condizioni  di concorrenza sensibilmente diverse da quelle che prevalgono  in quei territori. Questa valutazione tiene conto segnatamente  della natura e delle caratteristiche dei prodotti o servizi in que ­ stione, dell’esistenza di ostacoli all’entrata o di preferenze dei  consumatori, nonché dell’esistenza, tra il territorio in oggetto e  quelli vicini, di differenze notevoli sotto il profilo delle quote di  mercato delle imprese o di differenze sostanziali a livello di  prezzi.   3. Ai fini del paragrafo 1 del presente articolo, un mercato è  considerato liberamente accessibile se lo Stato membro ha at ­ tuato e applicato le norme della legislazione dell’Unione di cui  all’allegato III.   Se non è possibile presumere il libero accesso a un mercato in  base al primo comma, si deve dimostrare che l’accesso al mer ­ cato in questione è libero di fatto e di diritto.   Articolo 35   Procedura atta a stabilire se l’articolo 34 sia applicabile   1. Quando uno Stato membro o, se la legislazione dello  Stato membro interessato lo prevede, un ente aggiudicatore  ritiene che, sulla base dei criteri di cui all’articolo 34, paragrafi  2 e 3, una determinata attività sia direttamente esposta alla  concorrenza su mercati liberamente accessibili, esso può richie ­ dere alla Commissione che venga stabilito che la presente diret ­ tiva non si applichi all’aggiudicazione di appalti o all’organizza ­ zione di concorsi di progettazione per il perseguimento dell’at ­ tività in questione, se del caso allegando la posizione adottata da  un’amministrazione nazionale indipendente competente per l’at ­ tività in questione. Tali richieste possono riguardare attività che  fanno parte di un settore più ampio o che sono esercitate  unicamente in determinate parti dello Stato membro interessato.  Nella richiesta, lo Stato membro o l’ente aggiudicatore interes ­ sato informa la Commissione di tutte le circostanze pertinenti,  in particolare di tutte le disposizioni legislative, regolamentari o  amministrative o di accordi in relazione al rispetto delle condi ­ zioni di cui all’articolo 34, paragrafo 1.   2. Salvo che una domanda proveniente da un ente aggiudi ­ catore sia accompagnata da una posizione motivata e giustifi ­ cata, adottata da un’amministrazione nazionale indipendente  competente per l’attività in questione, la quale analizza in  modo approfondito le condizioni per l’eventuale applicabilità  all’attività in questione dell’articolo 34, paragrafo 1, conforme ­ mente ai paragrafi 2 e 3 dello stesso, la Commissione informa  immediatamente lo Stato membro interessato. In tali casi que ­ st’ultimo informa la Commissione di tutte le circostanze perti ­ nenti, in particolare di tutte le disposizioni legislative, regola ­ mentari o amministrative o di accordi in relazione al rispetto  delle condizioni di cui all’articolo 34, paragrafo 1.   3. Su richiesta presentata in conformità al paragrafo 1 del  presente articolo, la Commissione può, mediante atti di esecu ­ zione adottati entro i termini di cui all’allegato IV, stabilire se  un’attività di cui agli articoli da 8 a 14 sia direttamente esposta  alla concorrenza sulla base dei criteri stabiliti all’articolo 34. Gli  atti di esecuzione sono adottati secondo la procedura consultiva  di cui all’articolo 105, paragrafo 2.   Gli appalti destinati a permettere lo svolgimento dell’attività di  cui trattasi e i concorsi di progettazione organizzati per il per ­ seguimento di tale attività non sono più soggetti alla presente  direttiva se la Commissione:   a) ha adottato l’atto di esecuzione che stabilisce l’applicabilità  dell’articolo 34, paragrafo 1, entro il termine previsto dall’al ­ legato IV;   b) non ha adottato l’atto di esecuzione entro il termine previsto  dall’allegato IV.   4. Dopo aver presentato una domanda lo Stato membro o  l’ente aggiudicatore in questione può, con il consenso della  Commissione, modificarla notevolmente, in particolare per  quanto riguarda le attività o l’area geografica interessate. In tal  caso, per l’adozione dell’atto di esecuzione si applica un nuovo  termine, calcolato ai sensi del paragrafo 1 dell’allegato IV, salvo  che la Commissione concordi un termine più breve con lo Stato  membro o l’ente aggiudicatore che ha presentato la domanda.IT 28.3.2014 Gazzetta ufficiale dell’Unione europea L 94/293
