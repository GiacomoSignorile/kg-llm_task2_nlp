
## Page 162

### Text on Page 162
ALLEGATO XII   MEZZI DI PROVA DEI CRITERI DI SELEZIONE   Parte I: Capacità economica e finanziaria   Di regola, la capacità economica e finanziaria dell’operatore economico può essere provata mediante una o più delle  seguenti referenze:   a) idonee dichiarazioni bancarie o, se del caso, comprovata copertura assicurativa contro i rischi professionali;   b) presentazione dei bilanci o di estratti di bilancio, qualora la pubblicazione del bilancio sia obbligatoria in base alla  legislazione del paese di stabilimento dell’operatore economico;   c) una dichiarazione concernente il fatturato globale e, se del caso, il fatturato del settore di attività oggetto dell’appalto ,  al massimo per gli ultimi tre esercizi disponibili in base alla data di costituzione o all’avvio delle attività dell’operatore  economico, nella misura in cui le informazioni su tali fatturati siano disponibili.   Parte II: Capacità tecnica   Mezzi per provare le capacità tecniche degli operatori economici di cui all’articolo 58:   a) i seguenti elenchi:   i) un elenco dei lavori eseguiti negli ultimi cinque anni; tale elenco è corredato di certificati di corretta esecuzione e  buon esito dei lavori più importanti; se necessario per assicurare un livello adeguato di concorrenza, le ammini ­ strazioni aggiudicatrici possono precisare che sarà presa in considerazione la prova relativa ai lavori analoghi  realizzati più di cinque anni prima;   ii) un elenco delle principali forniture o dei principali servizi effettuati negli ultimi tre anni, con indicazione dei  rispettivi importi, date e destinatari, pubblici o privati. Se necessario per assicurare un livello adeguato di concor ­ renza, le amministrazioni aggiudicatrici possono precisare che sarà preso in considerazione la prova relativa a  forniture o a servizi forniti o effettuati più di tre anni prima;   b) l’indicazione dei tecnici o degli organismi tecnici, che facciano o meno parte integrante dell’operatore economico, e più  particolarmente di quelli responsabili del controllo della qualità e, per gli appalti pubblici di lavori, quelli di cui  l’imprenditore disporrà per l’esecuzione dell’opera;   c) una descrizione delle attrezzature tecniche e delle misure adottate dall’operatore economico per garantire la qualità,  nonché degli strumenti di studio e di ricerca della sua impresa;   d) un’indicazione dei sistemi di gestione e di tracciabilità della catena di approvvigionamento che l’operatore economico  potrà applicare durante l’esecuzione del contratto;   e) qualora i prodotti da fornire o i servizi da prestare siano di natura complessa o, eccezionalmente, siano richiesti per  una finalità particolare, una verifica eseguita dall’amministrazione aggiudicatrice o, per suo conto, da un organismo  ufficiale competente del paese in cui il fornitore o il prestatore dei servizi è stabilito, purché tale organismo acconsenta;  la verifica verte sulle capacità di produzione del fornitore e sulla capacità tecnica del prestatore di servizi e, se  necessario, sugli strumenti di studio e di ricerca di cui egli dispone, nonché sulle misure adottate per garantire la  qualità;   f) l’indicazione dei titoli di studio e professionali del prestatore di servizi o dell’imprenditore o dei dirigenti dell’impres a, a  condizione che non siano valutati tra i criteri di aggiudicazione;   g) un’indicazione delle misure di gestione ambientale che l’operatore economico potrà applicare durante l’esecuzione del  contratto;   h) una dichiarazione indicante l’organico medio annuo dell’imprenditore o del prestatore di servizi e il numero dei  dirigenti durante gli ultimi tre anni;   i) una dichiarazione indicante l’attrezzatura, il materiale e l’equipaggiamento tecnico di cui l’imprenditore o il prestatore  di servizi disporrà per eseguire l’appalto;   j) un’indicazione della parte di appalto che l’operatore economico intende eventualmente subappaltare;IT L 94/226 Gazzetta ufficiale dell’Unione europea 28.3.2014
