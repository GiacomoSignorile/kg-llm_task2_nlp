
## Page 1

### Text on Page 1
L. 23 dicembre 1999, n. 488    Disposizioni per la formazione del bilancio annuale e pluriennale dello Stato. (Legge  finanziaria 2000).    TITOLO I    Disposizioni di carattere finanziario   1. Risultati differenziali.   1. Per l'anno 2000, il livello massimo del saldo netto da finanziare resta determinato in termini di competenza in lire 79.500 miliardi, al netto di lire 33.454 miliardi per regolazioni debitorie. Tenuto  conto delle operazioni di rimborso di prestiti, il livello massimo del ricorso al mercato finanziario di  cui all'articolo 11 della legge 5 agosto 1978, n. 468, come modificato dall'articolo 2, commi 13, 14,  15, 16 e 17, della legge 25 giugno 1999, n. 208, ivi compreso l'indebitamento all'estero per un  importo complessivo non superiore a lire 4.000 miliardi relativo ad interventi non considerati nel  bilancio di previsione per il 2000, resta fissato, in termini di competenza, in lire 350.800 miliardi per  l'anno finanziario 2000.   2. Per gli anni 2001 e 2002 il livello massimo del saldo netto da finanziare del bilancio pluriennale a legislazione vigente, tenuto conto degli effetti della presente legge, è determinato, rispettivamente,  in lire 72.700 miliardi ed in lire 41.300 miliardi, al netto di lire 7.686 miliardi per l'anno 2001 e lire  3.561 miliardi per l'anno 2002, per le regolazioni debitorie; il livello massimo del ricorso al mercato  è determinato, rispettivamente, in lire 384.000 miliardi ed in lire 298.500 miliardi. Per il bilancio  programmatico degli anni 2001 e 2002, il livello massimo del saldo netto da finanziare è determinato, rispettivamente, in lire 68.300 miliardi ed in lire 51.800 miliardi ed il livello massimo  del ricorso al mercato è determinato, rispettivamente, in lire 379.600 miliardi ed in lire 309.000  miliardi.   3. I livelli del ricorso al mercato di cui ai commi 1 e 2 si intendono al netto delle operazioni effettuate al fine di rimborsare prima della scadenza o ristrutturare passività preesistenti con  ammortamento a carico dello Stato.   4. Le maggiori entrate tributarie che si reali zzassero nel 2000 rispetto alle previsioni sono  prioritariamente destinate a realizzare gli obiettivi sull'indebitamento netto delle pubbliche amministrazioni e sui saldi di finanza pubblica definiti dal Documento di programmazione  economico-finanziaria 2000-2003. In quanto eccedenti rispetto a tali obiettivi, le eventuali maggiori  entrate derivanti dalla lotta all'evasione fiscale, determinate ai sensi della legge 13 maggio 1999, n.  133, e le minori spese sono destinate alla riduzi one della pressione fiscale, salvo che si renda  necessario finanziare interventi di particolare rilievo per lo sviluppo economico ovvero fare fronte a  situazioni di emergenza economico-finanziaria.   TITOLO II    Disposizioni in materia di entrata   Capo I - Disposizioni in materia di vendite di immobili
