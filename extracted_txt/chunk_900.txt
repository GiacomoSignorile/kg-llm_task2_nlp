
## Page 124

### Text on Page 124
27/1 1/2020 Normattiva https://www .normattiva.it/do/atto/export 124 / 230  3. Quando una gara e' indetta per  mezzo  di  un  avviso  periodico   indicativo per procedure ristrette e procedure negoziate precedute da   indizione di gara, l'avviso soddisfa tutte le seguenti condizioni:     a) si riferisce specificatamente alle forniture,  ai  lavori  o  ai   servizi che saranno oggetto dell'appalto da aggiudicare;     b) indica che l'appalto sara' aggiudicato  mediante  una  procedura   ristretta o negoziata senza ulteriore pubblicazione di un  avviso  di   indizione di gara e invita  gli  operatori  economici  interessati  a   manifestare il proprio interesse;     c) contiene, oltre alle informazioni di cui all'allegato XIV, parte   II, sezione A, le informazioni di cui  all'allegato  XIV,  parte  II,   sezione B;     d) e' stato inviato alla pubblicazione tra  trentacinque  giorni  e   dodici mesi prima  della  data  di  invio  dell'invito  a  confermare   interesse.     4. Gli avvisi di cui al  comma  2  possono  essere  pubblicati  sul   profilo di committente quale pubblicazione  supplementare  a  livello   nazionale. Il periodo coperto  dall'avviso  puo'  durare  al  massimo   dodici  mesi  dalla  data  di   trasmissione   dell'avviso   per   la   pubblicazione. Tuttavia, nel caso di  appalti  pubblici  per  servizi   sociali e altri servizi specifici di cui all'allegato IX, l'avviso di   cui all'articolo 142, comma 1, lettera b) puo' coprire un periodo  di   due anni.  

                              Art. 128  

       (Avvisi sull'esistenza di un sistema di qualificazione)  

  1. Gli enti aggiudicatori possono istituire e  gestire  un  proprio   sistema di qualificazione degli operatori economici. Tale sistema  va   reso pubblico con un  avviso  di  cui  all'allegato  XIV,  parte  II,   lettera H, indicando le finalita' del sistema di qualificazione e  le   modalita' per conoscere le norme relative al suo funzionamento.     2. Se viene indetta una gara con un  avviso  sull'esistenza  di  un   sistema di qualificazione, gli offerenti, in una procedura ristretta,   o i partecipanti, in una procedura negoziata, sono selezionati tra  i   candidati qualificati con tale sistema.     3. Gli enti aggiudicatori indicano nell'avviso  sull'esistenza  del   sistema il periodo di ((efficacia))  del  sistema  di  qualificazione.   Per gli appalti di importo  pari  o  superiore  alle  soglie  di  cui   all'articolo  35,  essi  informano  l'Ufficio   delle   pubblicazioni   dell'Unione europea di  qualsiasi  cambiamento  di  tale  periodo  di   efficacia utilizzando i seguenti modelli di formulari:     a) se il periodo di efficacia viene modificato senza porre fine  al   sistema,  il  modello  utilizzato   inizialmente   per   gli   avvisi   sull'esistenza dei sistemi di qualificazione;     b) se viene posto termine al sistema, un avviso  di  aggiudicazione   di cui all'articolo 129.  

                              Art. 129  

     (Bandi di gara e avvisi relativi agli appalti aggiudicati)  

  1. I  bandi  di  gara  possono  essere  utilizzati  come  mezzo  di   indizione  di  gara  per  tutte  le  procedure.  Essi  contengono  le   informazioni di cui alla parte pertinente dell'allegato XIV, parte II   e sono pubblicati conformemente all'articolo 130.     2. Entro trenta giorni dalla conclusione di un contratto  o  di  un   accordo  quadro  che  faccia  seguito  alla  relativa  decisione   di   aggiudicazione o di conclusione, gli enti  aggiudicatori  inviano  un   avviso di aggiudicazione che riporta i risultati della  procedura  di   appalto. Tale avviso contiene le  informazioni  di  cui  all'allegato   XIV, parte II, lettera G ed e' pubblicato conformemente  all'articolo   130. Si applicano altresi' le disposizioni di  cui  all'articolo  98,   commi 2, 3, 4 e 5.     3. Nel  caso  di  contratti  per  servizi  di  ricerca  e  sviluppo   («servizi R &  S»),  le  informazioni  riguardanti  la  natura  e  la   quantita' dei servizi possono limitarsi:     a) all'indicazione «servizi  R  &  S»  se  il  contratto  e'  stato   aggiudicato mediante procedura  negoziata  senza  indizione  di  gara   conformemente all'articolo 125;     b)  a  informazioni  che  siano  almeno  tanto  dettagliate  quanto   specificato nell'avviso utilizzato  come  mezzo  di  indizione  della   gara.     4. Le informazioni fornite ai sensi dell'allegato  XIV,  parte  II,   lettera G e non destinate alla pubblicazione sono pubblicate solo  in   forma semplificata e per motivi statistici.  

                              Art. 130  

  (Redazione e modalita' di pubblicazione dei bandi e degli avvisi)
