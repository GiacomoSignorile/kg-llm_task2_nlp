
## Page 68

### Text on Page 68
27/1 1/2020 Normattiva https://www .normattiva.it/do/atto/export 68 / 230elementi  fondamentali  dell'offerta  o  dell'appalto,  comprese   le   esigenze e i requisiti definiti nel bando  di  gara,  nell'avviso  di   indizione di gara o nel documento  descrittivo,  ovvero  che  non  si   rischi di falsare la concorrenza o creare discriminazioni.     13. Le stazioni appaltanti possono prevedere premi o pagamenti  per   i partecipanti al dialogo.  

                               Art. 65  

                  (Partenariato per l'innovazione)  

  1. Le  amministrazioni  aggiudicatrici  e  gli  enti  aggiudicatori   possono ricorrere ai partenariati per l'innovazione nelle ipotesi  in   cui l'esigenza di sviluppare prodotti, servizi o lavori innovativi  e   di acquistare successivamente le forniture, i servizi o i lavori  che   ne risultano non puo', in base a una motivata determinazione,  essere   soddisfatta ricorrendo a soluzioni gia' disponibili  sul  mercato,  a   condizione che le forniture,  servizi  o  lavori  che  ne  risultano,   corrispondano ai livelli di prestazioni e ai costi massimi concordati   tra le stazioni appaltanti e i partecipanti.     2. Nei documenti di gara le amministrazioni  aggiudicatrici  e  gli   enti aggiudicatori fissano i requisiti minimi che tutti gli offerenti   devono soddisfare, in modo  sufficientemente  preciso  da  permettere   agli operatori economici di individuare la natura  e  l'ambito  della   soluzione richiesta e decidere se partecipare alla procedura.     3. Nel partenariato per l'innovazione qualsiasi operatore economico   puo' formulare una domanda di partecipazione in risposta a  un  bando   di gara  o  ad  un  avviso  di  indizione  di  gara,  presentando  le   informazioni richieste dalla stazione  appaltante  per  la  selezione   qualitativa.     4. L'amministrazione aggiudicatrice e l'ente aggiudicatore  possono   decidere di instaurare il partenariato per l'innovazione  con  uno  o   piu'  operatori  economici  che  conducono  attivita'  di  ricerca  e   sviluppo separate. Il termine minimo per la ricezione  delle  domande   di partecipazione e' di trenta giorni dalla data di trasmissione  del   bando di  gara.  Soltanto  gli  operatori  economici  invitati  dalle   amministrazioni aggiudicatrici o dagli enti aggiudicatori in  seguito   alla valutazione delle informazioni fornite possono partecipare  alla   procedura. Le amministrazioni aggiudicatrici o gli enti aggiudicatori   possono limitare il numero  di  candidati  idonei  da  invitare  alla   procedura  in  conformita'  all'articolo   91.   Gli   appalti   sono   aggiudicati   unicamente   sulla   base    del    miglior    rapporto   qualita'/prezzo conformemente all'articolo 95.     5.  Il  partenariato  per  l'innovazione  e'  strutturato  in  fasi   successive secondo la sequenza delle fasi del processo di  ricerca  e   di innovazione, che puo' comprendere la fabbricazione dei prodotti  o   la  prestazione  dei  servizi  o  la  realizzazione  dei  lavori.  Il   partenariato per l'innovazione fissa obiettivi intermedi che le parti   devono  raggiungere  e  prevede  il  pagamento  della   remunerazione   mediante congrue rate. In base a questi obiettivi,  l'amministrazione   aggiudicatrice o l'ente aggiudicatore puo' decidere, dopo ogni  fase,   di risolvere il partenariato per l'innovazione  o,  nel  caso  di  un   partenariato con piu' operatori, di ridurre il numero degli operatori   risolvendo singoli contratti, a condizione che  essa  abbia  indicato   nei  documenti  di  gara  tali  possibilita'  e  le  condizioni   per   avvalersene.     6. Salvo che non sia diversamente disposto dal  presente  articolo,   le amministrazioni aggiudicatrici o gli enti aggiudicatori  negoziano   le offerte iniziali e tutte le offerte  successive  presentate  dagli   operatori interessati, tranne le offerte finali, per  migliorarne  il   contenuto. I requisiti minimi e i criteri di aggiudicazione non  sono   soggetti a negoziazioni.     7. Nel corso delle negoziazioni le amministrazioni aggiudicatrici o   gli enti aggiudicatori garantiscono la  parita'  di  trattamento  fra   tutti  gli  offerenti.  A  tal  fine,  non  forniscono   in   maniera   discriminatoria informazioni che  possano  avvantaggiare  determinati   offerenti rispetto ad altri. Essi informano per  iscritto  tutti  gli   offerenti le cui offerte non sono state escluse ai sensi del comma 8,   delle modifiche alle specifiche tecniche o ad altri documenti di gara   diversi da quelli che stabiliscono i requisiti minimi. A  seguito  di   tali  modifiche,  le  amministrazioni  aggiudicatrici  o   gli   enti   aggiudicatori concedono  agli  offerenti  un  tempo  sufficiente  per   modificare e ripresentare, ove opportuno, le offerte modificate.  Nel   rispetto dell'articolo 53, le amministrazioni  aggiudicatrici  o  gli   enti aggiudicatori non rivelano agli altri partecipanti  informazioni   riservate comunicate da un candidato o da un offerente che  partecipa   alle negoziazioni senza l'accordo di quest'ultimo. Tale  accordo  non   assume la forma di una deroga generale ma si considera riferito  alla   comunicazione di informazioni specifiche espressamente indicate.     8. Le negoziazioni nel corso delle procedure  di  partenariato  per   l'innovazione possono svolgersi in fasi  successive  per  ridurre  il   numero di offerte da negoziare applicando i criteri di aggiudicazione
