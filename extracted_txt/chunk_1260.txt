
## Page 6

### Text on Page 6
a) fruiscono di trattamento di integrazione salariale, se non in possesso dei requisiti per la  pensione di vecchiaia o di anzianità;   b) si trovano collocati in mobilità ai sensi della legge 23 luglio 1991, n. 223;   c) sono impegnati in lavori socialmente utili in conf ormità a specifiche disposizioni normative;   d) trasferiscono per esigenze connesse con il rapporto di lavoro la loro residenza anagrafica;   e) sono portatori di handicap individuati ai sensi della legge 5 febbraio 1992, n. 104].   10. [L'incremento della base occupazionale di cui al comma 9 deve essere considerato al netto delle diminuzioni occupazionali, comprese quelle che intervengono in società controllate ai sensi  dell'articolo 2359 del codice civile o facenti capo, anche per interposta persona, allo stesso  soggetto].   11. [Il credito d'imposta di cui al comma 9 non concorre alla formazione del reddito imponibile, non va considerato ai fini della determinazione del rapporto di cui all'articolo 63 del testo unico delle  imposte sui redditi, approvato con decreto del Presidente della Repubblica 22 dicembre 1986, n.  917, è riportabile nei periodi d'imposta successivi ed è utilizzabile in compensazione ai sensi  dell'articolo 17 del decreto legislativo 9 luglio 1997, n. 241].   12..   13. Sono esenti dall'imposta sul reddito delle persone fisiche le somme erogate a titolo di borse di  studio bandite, a decorrere dal 1° gennaio 2000, nell'ambito del programma Socrates, istituito con  decisione n. 819/95/CE del Parlamento europeo e del Consiglio, del 14 marzo 1995, come modificata dalla decisione n. 576/98/CE del Parlamento europeo e del Consiglio, del 23 febbraio  1998, nonché le somme aggiuntive corrisposte dalle università, a condizione che l'importo  complessivo annuo non sia superiore a lire 15.000.000.   14. È autorizzata la spesa di lire 500 miliardi per l'anno 2001 e di lire 1.500 miliardi per l'anno  2002, per la copertura degli oneri recati dal comma 5 dell'articolo 2 della legge 13 maggio 1999, n.  133.   15. All'articolo 1 della legge 27 dicembre 1997, n. 449, sono apportate le seguenti modificazioni:   a) nel comma 1, le parole: «un importo pari al 41 per cento» sono sostituite dalle seguenti: «una  quota»;   b);   c) al comma 3, le parole: «e di cui risulti pagata l'imposta comunale sugli immobili (ICI) per l'anno  1997» sono sostituite dalle seguenti: «e di cui risulti pagata l'imposta comunale sugli immobili (ICI)  per gli anni a decorrere dal 1997»;   d).   16. Ai fini dell'imposta sul reddito delle persone fisiche si detrae dall'imposta lorda, e fino a concorrenza del suo ammontare, un importo pari al 19 per cento dell'ammontare complessivo non  superiore a 5 milioni di lire degli interessi passivi e relativi oneri accessori, nonché delle quote di  rivalutazione dipendenti da clausole di indicizzazione pagati a soggetti residenti nel territorio dello
