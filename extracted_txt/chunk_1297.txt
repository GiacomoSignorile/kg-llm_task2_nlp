
## Page 43

### Text on Page 43
di alcuna tutela economica della maternità, alle condizioni di cui al comma 2 del medesimo articolo  66 della legge n. 448 del 1998, per ogni figlio nato dal 1° luglio 2000, o per ogni minore adottato o  in affidamento preadottivo dalla stessa data. All'assegno di cui al presente comma si applicano le  disposizioni di cui al comma 11].   13. [Con i decreti di cui al comma 14 sono disciplinati i casi nei quali gli assegni, se non ancora  concessi o erogati, possono essere corrisposti congiuntamente ai genitori o al padre o all'adottante  del minore].   14. [Con uno o più decreti del Ministro per la solidarietà sociale, di concerto con i Ministri del lavoro  e della previdenza sociale e del tesoro, del bilancio e della programmazione economica, sono  emanate le disposizioni regolamentari necessarie per l'attuazione del presente articolo. Fino alla data di entrata in vigore delle suddette disposizioni restano in vigore, per quanto applicabili, le  disposizioni emanate ai sensi della disciplina previgente].   15. L'onere derivante dall'attuazione del presente articolo, con esclusione di quello di cui ai commi  1, 3 e 4, è valutato in lire 92 miliardi per l'anno 2000, in lire 186 miliardi per l'anno 2001 e in lire 188  miliardi a decorrere dall'anno 2002.   16. Per la copertura dei maggiori costi consegu enti all'aumento della domanda di strutture e di  servizi connessi alla accoglienza dei pellegrini in  relazione agli eventi giubilari nelle diverse regioni  italiane, ed a quelli relativi ai processi di beatificazione che dovessero avviarsi nell'anno 2000, è  istituito presso la Presidenza del Consiglio dei ministri un fondo di lire 80 miliardi. La ripartizione  del fondo tra i soggetti interessati è effettuata con decreto del Presidente del Consiglio dei ministri.  

50. Misure per l'occupazione.   1. All'articolo 4, comma 1, della legge 23 dicembre 1998, n. 448, le parole da: «a decorrere dal  periodo di imposta» fino a: «un milione di lire annue» sono sostituite dalle seguenti: «un credito di  imposta per ciascun nuovo dipendente pari ad un milione di lire annue per il periodo di imposta in  corso al 1° gennaio 1999 e a 3 milioni di lire annue per i periodi di imposta successivi».  

51. Disposizioni in materia previdenziale e di trattamento fiscale del lavoro autonomo.   1. All'articolo 59, comma 16, della legge 27 dicembre 1997, n. 449, sono apportate le seguenti  modificazioni:   a) al secondo periodo, le parole: «0,5 punti percentuali» sono sostituite dalle seguenti: «un punto  percentuale»;   b) al terzo periodo, le parole: «di un punto percentuale» sono sostituite dalle seguenti: «di due punti percentuali nei limiti di una complessiva aliquota di computo di 20 punti percentuali»;   c) al quarto periodo, le parole: «e agli assegni al nucleo familiare» sono sostituite dalle seguenti: «,  agli assegni al nucleo familiare e alla malattia in caso di degenza ospedaliera»;
