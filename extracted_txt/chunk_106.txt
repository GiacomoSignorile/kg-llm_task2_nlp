
## Page 99

### Text on Page 99
ALLEGATO V   REQUISITI RELATIVI AGLI STRUMENTI E AI DISPOSITIVI DI RICEZIONE ELETTRONICA DELLE OFFERTE,  DELLE DOMANDE DI PARTECIPAZIONE, DELLE DOMANDE DI QUALIFICAZIONE, NONCHÉ DEI PIANI E  PROGETTI NEI CONCORSI   Gli strumenti e i dispositivi di ricezione elettronica delle offerte, delle domande di partecipazione, delle domande di  qualificazione e dei piani e progetti devono garantire, mediante procedure e mezzi tecnici appropriati, almeno che:   a) si possano stabilire con precisione l’ora e la data esatta della ricezione delle offerte, delle domande di partecipazione,  delle domande di qualificazione e dei piani e dei progetti;   b) si possa ragionevolmente garantire che nessuno possa avere accesso ai dati trasmessi in base a tali requisiti prima della  scadenza dei termini specificati;   c) solo le persone autorizzate possano fissare o modificare le date di apertura dei dati ricevuti;   d) solo le persone autorizzate possano avere accesso alla totalità o a una parte dei dati trasmessi nelle diverse fasi della  procedura di qualificazione, della procedura di aggiudicazione dell’appalto o del concorso;   e) solo le persone autorizzate possano dare accesso ai dati trasmessi, e solo dopo la data specificata;   f) i dati ricevuti e aperti in applicazione dei presenti requisiti restino accessibili solo alle persone autorizzate a prendern e  conoscenza;   g) in caso di violazione o di tentativo di violazione dei divieti di accesso o dei requisiti di cui alle lettere da b) a f) si possa  ragionevolmente garantire che le violazioni o i tentativi siano chiaramente rilevabili.IT 28.3.2014 Gazzetta ufficiale dell’Unione europea L 94/341
