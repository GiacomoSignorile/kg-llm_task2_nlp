
## Page 22

### Text on Page 22
Articolo 8   Soglia e metodi di calcolo del valore stimato delle  concessioni   1. La presente direttiva si applica alle concessioni il cui valore  sia pari o superiore a 5 186 000 EUR.   2. Il valore di una concessione è costituito dal fatturato totale  del concessionario generato per tutta la durata del contratto, al  netto dell’IVA, stimato dall’amministrazione aggiudicatrice o dal ­ l’ente aggiudicatore, quale corrispettivo dei lavori e dei servizi  oggetto della concessione, nonché per le forniture accessorie a  tali lavori e servizi.   Tale valore stimato è valido al momento dell’invio del bando di  concessione o, nei casi in cui non sia previsto detto bando, al  momento in cui l’amministrazione aggiudicatrice o l’ente aggiu ­ dicatore avvia la procedura di aggiudicazione della concessione,  per esempio, contattando gli operatori economici in relazione  alle concessioni.   Ai fini del paragrafo 1, se il valore della concessione al mo ­ mento dell’aggiudicazione è superiore di più del 20 % rispetto al  valore stimato, la stima valida è il valore della concessione al  momento dell’aggiudicazione.   3. Il valore stimato della concessione è calcolato secondo un  metodo oggettivo specificato nei documenti della concessione.  Nel calcolo del valore stimato della concessione, le amministra ­ zioni aggiudicatrici e gli enti aggiudicatori tengono conto, se del  caso, in particolare dei seguenti elementi:   a) il valore di eventuali forme di opzione e di eventuali proro ­ ghe della durata della concessione;   b) gli introiti derivanti dal pagamento, da parte degli utenti dei  lavori e dei servizi, di tariffe e multe diverse da quelle ri ­ scosse per conto dell’amministrazione aggiudicatrice o del ­ l’ente aggiudicatore;   c) i pagamenti o qualsiasi vantaggio finanziario conferito al  concessionario in qualsivoglia forma dall’amministrazione  aggiudicatrice o dall’ente aggiudicatore o da altre ammini ­ strazioni pubbliche, incluse le compensazioni per l’assolvi ­ mento di un obbligo di servizio pubblico e le sovvenzioni  pubbliche di investimento;   d) il valore delle sovvenzioni o di qualsiasi altro vantaggio  finanziario in qualsivoglia forma conferiti da terzi per l’ese ­ cuzione della concessione;   e) le entrate derivanti dalla vendita di elementi dell’attivo facenti  parte della concessione;  f) il valore dell’insieme delle forniture e dei servizi messi a  disposizione del concessionario dalle amministrazioni aggiu ­ dicatrici o dagli enti aggiudicatori, purché siano necessari per  l’esecuzione dei lavori o la prestazione dei servizi;   g) ogni premio o pagamento ai candidati o agli offerenti.   4. La scelta del metodo per il calcolo del valore stimato della  concessione non può essere fatta con l’intenzione di escludere  tale concessione dall’ambito di applicazione della presente diret ­ tiva. Una concessione non può essere frazionata allo scopo di  evitare che rientri nell’ambito di applicazione della presente  direttiva, a meno che ragioni oggettive lo giustifichino.   5. Quando un’opera o un servizio proposti possono dar  luogo all’aggiudicazione di una concessione per lotti distinti, è  computato il valore complessivo stimato della totalità di tali  lotti.   6. Quando il valore aggregato dei lotti è pari o superiore alla  soglia di cui al presente articolo, la presente direttiva si applica  all’aggiudicazione di ciascun lotto.   Articolo 9   Revisione della soglia   1. Dal 30 giugno 2013 la Commissione verifica ogni due  anni che la soglia di cui all’articolo 8, paragrafo 1, corrisponda  alla soglia stabilita nell’accordo sugli appalti pubblici dell’Orga ­ nizzazione mondiale del commercio («AAP») per le concessioni  di lavori e procede, se necessario, alla revisione di tale soglia in  conformità del presente articolo.   In conformità con il metodo di calcolo di cui all’AAP sugli  appalti pubblici, la Commissione calcola il valore di tale soglia  sulla base del valore giornaliero medio dell’euro rispetto ai diritti  speciali di prelievo durante i ventiquattro mesi che terminano il  31 agosto precedente la revisione che entra in vigore il 1  o  gennaio. Il valore della soglia in tal modo riveduta è arroton ­ dato, se necessario, al migliaio di euro inferiore al dato risul ­ tante da tale calcolo, per assicurare il rispetto della soglia in  vigore prevista dall’AAP che è espressa in diritti speciali di  prelievo.   2. Dal 1  o gennaio 2014 ogni due anni la Commissione de ­ termina, nelle valute nazionali degli Stati membri la cui moneta  non è l’euro, i valori delle soglie di cui all’articolo 8, paragrafo  1, rivedute a norma del presente articolo, paragrafo 1.   In conformità con il metodo di calcolo di cui all’AAP, la deter ­ minazione di tali valori è basata sulla media del valore giorna ­ liero di tali valute corrispondente alla soglia applicabile espressa  in euro durante i ventiquattro mesi che terminano il 31 agosto  precedente la revisione che entra in vigore il 1  o gennaio.IT L 94/22 Gazzetta ufficiale dell’Unione europea 28.3.2014
