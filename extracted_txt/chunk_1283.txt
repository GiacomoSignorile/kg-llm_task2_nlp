
## Page 29

### Text on Page 29
9. Le disposizioni sulla contrattazione dei prezzi recate dall'articolo 1, comma 41, della legge 23  dicembre 1996, n. 662, già estese in via sperimentale alle specialità medicinali autorizzate in Italia  secondo il sistema del mutuo riconoscimento dal  comma 10 dell'articolo 36 della legge 27  dicembre 1997, n. 449, continuano ad applicarsi in via sperimentale fino al 31 dicembre 2000.   10. Il Ministero della sanità trasmette, entro il 30 gennaio 2001, alle competenti Commissioni  parlamentari, una relazione sui risultati della sperimentazione del regime di contrattazione dei  prezzi dei farmaci di mutuo riconoscimento, per il triennio 1998-2000.   11. Per i medicinali oggetto di procedura negoziale secondo la deliberazione CIPE del 30 gennaio  1997, pubblicata nella Gazzetta Ufficiale n. 109 del 13 maggio 1997, può essere prevista, sul  prezzo ex fabrica, l'applicazione di sconti a favore delle strutture pubbliche o, comunque, accreditate.   12..   13..   14. Il Ministero della sanità predispone annualmente una relazione che identifichi i motivi del superamento del limite della spesa farmaceutic a nelle singole regioni, motivando anche le  discordanze esistenti fra la spesa farmaceutica delle regioni ed i dati di vendita delle ditte farmaceutiche. La relazione è trasmessa al Parlamento.  

Capo II - Spese delle amministrazioni locali e regionali    30. Patto di stabilità interno.   1. A titolo di concorso agli obiettivi di stabilizzazione della finanza pubblica, le regioni, le province  autonome, le province e i comuni riducono per l'anno 2000 il disavanzo definito dall'articolo 28,  comma 1, della legge 23 dicembre 1998, n. 448, in misura pari ad almeno un ulteriore 0,1 punti  percentuali del prodotto interno lordo (PIL) previsto dal Documento di programmazione economico- finanziaria e suoi aggiornamenti. Gli enti che non hanno raggiunto, in tutto o in parte, l'obiettivo  fissato per l'anno 1999 sono tenuti a recuperare il differenziale nell'anno 2000.   2..   3. Gli enti tenuti a fornire informazioni al Ministero del tesoro, del bilancio e della programmazione economica ai sensi dell'articolo 28, comma 5, della legge 23 dicembre 1998, n. 448, sono tenuti a  trasmettere altresì una relazione illustrativa delle misure adottate o che si intendono adottare per  conseguire l'obiettivo di cui al comma 1 e dei riflessi delle misure stesse sulle previsioni di  competenza del bilancio. La relazione predisposta  dalle regioni e dalle province autonome deve  fare particolare riferimento alle azioni poste in essere per garantire il contributo degli enti del  Servizio sanitario nazionale al perseguimento dell'obiettivo.   4. Le giunte regionali e provinciali nonché quelle dei comuni con popolazione superiore a 15.000  abitanti riferiscono entro il 30 giugno ai rispettivi consigli sul perseguimento dell'obiettivo del  comma 1, proponendo, ove necessario, le opportune variazioni di bilancio. Agli stessi fini previsti
