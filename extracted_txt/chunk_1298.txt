
## Page 44

### Text on Page 44
d).   2. Per i lavoratori iscritti alla Gestione di cui all'articolo 2, comma 26, della legge 8 agosto 1995, n.  335, è prevista la facoltà di riscattare annualità di lavoro prestato attraverso rapporti di  collaborazione coordinata e continuativa, risultanti da atti aventi data certa, svolti in periodi  precedenti alla data di entrata in vigore dell'assoggettamento all'obbligo contributivo di cui alla  predetta legge. Tale facoltà di riscatto è posta a carico dell'interessato e può essere fatta valere  fino ad un massimo di cinque annualità. Con successivo decreto del Ministro del lavoro e della previdenza sociale, di concerto con i Ministri del tesoro, del bilancio e della programmazione  economica e delle finanze, è stabilita la disciplina della facoltà di riscatto, in coerenza con la  disciplina di cui al decreto legislativo 16 settembre 1996, n. 564, tenendo conto della  parametrazione con le retribuzioni del periodo considerato e valutando quale aliquota di riferimento  l'aliquota contributiva in vigore al momento della domanda.   3. All'articolo 50, comma 8, del testo unico delle imposte sui redditi, approvato con decreto del Presidente della Repubblica 22 dicembre 1986, n. 917, dopo le parole: «a titolo di deduzione  forfettaria delle altre spese;», sono inserite le seguenti: «la riduzione è pari al 6 per cento, se alla  formazione del reddito complessivo concorrono soltanto redditi di collaborazione coordinata e continuativa di importo complessivo non superiore a lire quaranta milioni e il reddito, non superiore  alla deduzione prevista dall'articolo 10, comma 3-bis, dell'unità immobiliare adibita ad abitazione  principale e delle relative pertinenze;».   4. La disposizione del comma 3 ha effetto a decorrere dal 1° gennaio 1999. Nel medesimo articolo 50, comma 8, del testo unico delle imposte sui redditi, approvato con decreto del Presidente della  Repubblica 22 dicembre 1986, n. 917, come modificato dal comma 3 del presente articolo, le  parole: «al 6 per cento» sono sostituite dalle seguenti: «al 7 per cento», a decorrere dal 1° gennaio  2001.  

52. Incremento delle pensioni sociali.   1. A decorrere dal 1° gennaio 2000, gli importi mensili della pensione sociale di cui all'articolo 26  della legge 30 aprile 1969, n. 153, nonché dell'assegno sociale di cui all'articolo 3, comma 6, della  legge 8 agosto 1995, n. 335, sono elevati di lire 18.000 mensili.   2. Per i trattamenti trasferiti all'INPS, ai sens i dell'articolo 10 della legge 26 maggio 1970, n. 381, e  dell'articolo 19 della legge 30 marzo 1971, n. 118, gli aumenti sono corrisposti in una misura che  consenta all'avente diritto di raggiungere un reddito pari all'importo della pensione sociale o dell'assegno sociale di cui al comma 1 del presente articolo, tenendo conto dei criteri economici  adottati per l'accesso e per il calcolo della predetta pensione sociale o dell'assegno sociale.  

53. Libri di testo.
