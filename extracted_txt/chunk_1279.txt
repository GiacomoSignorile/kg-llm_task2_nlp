
## Page 25

### Text on Page 25
modo da assicurarne la realizzazione a partire dal mese successivo. A tal fine è autorizzata la  spesa di lire 31 miliardi per ciascuno degli anni 2000 e 2001 destinati ad integrare il fondo unico di  amministrazione istituito dal vigente contratto collettivo nazionale di lavoro.   16..   17. All'articolo 10, comma 1, lettera b), della legge 13 maggio 1999, n. 133, le parole: «comunque  non inferiore a 1,5 punti percentuali» sono soppresse e le parole: «non superiore» sono sostituite  dalle seguenti: «non inferiore».   18. Il termine di cui all'articolo 4, comma 1, della legge 7 marzo 1997, n. 53, già prorogato al 31  dicembre 1999 dall'articolo 10, comma 1, della legge 12 luglio 1999, n. 237, è prorogato al 31  dicembre 2000. Tale termine può essere prorogato per un ulteriore periodo massimo di dodici mesi con decreto del Ministro dei lavori pubblici d'intesa con il Ministro per i beni e le attività culturali.   19..  

28. Riqualificazione dell'assistenza sanitaria e attività libero-professionale.   1. Per le prestazioni libero-professionali, erogate in regime di ricovero o di day hospital, di cui alle lettere a) e b) del comma 2 dell'articolo 15-quinquies del decreto legislativo 30 dicembre 1992, n.  502, e successive modificazioni, la regione partecipa alla spesa nel limite di una quota variabile tra  il 50 e il 70 per cento della tariffa prevista per le prestazioni istituzionali a carico del Servizio  sanitario nazionale.   2. Per le prestazioni libero-professionali, erogate in regime di ricovero o di day hospital, di cui alla  lettera c) del comma 2 dell'articolo 15-quinquies del decreto legislativo 30 dicembre 1992, n. 502, e  successive modificazioni, svolte in strutture di altra azienda del Servizio sanitario nazionale, la  regione partecipa alla spesa nel limite di una quota massima del 25 per cento della tariffa prevista  per le prestazioni istituzionali a carico del Servizio sanitario nazionale.   3. Le tariffe delle prestazioni libero-professionali, in regime di ricovero o di day hospital, di cui alla  lettera c) del comma 2 dell'articolo 15-quinquies del decreto legislativo 30 dicembre 1992, n. 502, e  successive modificazioni, svolte in strutture sanitarie non accreditate, sono determinate da  ciascuna azienda d'intesa con il dirigente sanitario interessato e sono a totale carico dei  richiedenti; all'azienda è dovuta una quota della tariffa nella misura stabilita dai contratti collettivi  nazionali.   4. La partecipazione ai proventi delle attività professionali di cui alla lettera d) del comma 2 dell'articolo 15-quinquies del decreto legislativo 30 dicembre 1992, n. 502, e successive  modificazioni, rese in regime libero-professionale,  è stabilita dai contratti collettivi nazionali; per  quanto concerne le prestazioni di diagnostica strumentale e di laboratorio la partecipazione non  può essere superiore al 50 per cento della tariffa praticata dall'azienda.   5. Le tariffe delle prestazioni libero-professionali, ivi comprese quelle di diagnostica strumentale e di laboratorio, erogate in regime ambulatoriale, sono determinate da ciascuna azienda in
