
## Page 58

### Text on Page 58
Articolo 43   Etichettature   1. Le amministrazioni aggiudicatrici che intendono acquistare  lavori, forniture o servizi con specifiche caratteristiche ambien ­ tali, sociali o di altro tipo, possono imporre nelle specifiche  tecniche, nei criteri di aggiudicazione o nelle condizioni relative  all’esecuzione dell’appalto, un’etichettatura specifica come  mezzo di prova che i lavori, le forniture o i servizi corrispon ­ dono alle caratteristiche richieste, a condizione che siano soddi ­ sfatte tutte le seguenti condizioni:   a) i requisiti per l’etichettatura riguardino soltanto i criteri con ­ nessi all’oggetto del contratto e siano idonei a definire le  caratteristiche dei lavori, delle forniture e dei servizi oggetto  dell’appalto;   b) i requisiti per l’etichettatura siano basati su criteri oggettivi,  verificabili e non discriminatori;   c) le etichettature siano stabilite nel quadro di un processo  aperto e trasparente al quale possano partecipare tutte le  parti interessate, compresi gli enti governativi, i consumatori,  le parti sociali, i produttori, i distributori e le organizzazioni  non governative;   d) le etichettature siano accessibili a tutte le parti interessate;   e) i requisiti per l’etichettatura siano stabiliti da terzi sui quali  l’operatore economico che richiede l’etichettatura non può  esercitare un’influenza determinante.   Se le amministrazioni aggiudicatrici non richiedono che i lavori,  le forniture o i servizi soddisfino tutti i requisiti per l’etichetta ­ tura, indicano a quali requisiti per l’etichettatura si fa riferimen ­ to.  Le amministrazioni aggiudicatrici che esigono un’etichettatura  specifica accettano tutte le etichettature che confermano che i  lavori, le forniture o i servizi soddisfano i requisiti per l’etichet ­ tatura equivalenti.   Se un operatore economico dimostra di non avere la possibilità  di ottenere l’etichettatura specifica indicata dall’amministrazione  aggiudicatrice o un’etichettatura equivalente entro i termini ri ­ chiesti, per motivi non attribuibili all’operatore economico in  questione, l’amministrazione aggiudicatrice accetta altri mezzi di  prova idonei, che possono includere una documentazione tec ­ nica del fabbricante, a condizione che l’operatore economico  interessato dimostri che i lavori, le forniture o i servizi che  deve prestare soddisfano i requisiti dell’etichettatura specifica o  i requisiti specifici indicati dall’amministrazione aggiudicatrice.   2. Quando un’etichettatura soddisfa le condizioni di cui alle  del paragrafo 1, lettere b), c) d) ed e), ma stabilisce anche  requisiti non collegati all’oggetto dell’appalto, le amministrazioni  aggiudicatrici non esigono l’etichettatura in quanto tale, ma  possono definire le specifiche tecniche con riferimento a quelle delle specifiche dettagliate di tale etichettatura, o, all’occorrenza,  parti di queste, connesse all’oggetto del contratto e idonee a  definire le caratteristiche dell’oggetto in questione.   Articolo 44   Relazioni di prova, certificazione e altri mezzi di prova   1. Le amministrazioni aggiudicatrici possono esigere che gli  operatori economici presentino, come mezzi di prova di con ­ formità ai requisiti o ai criteri stabiliti nelle specifiche tecniche,  ai criteri di aggiudicazione o alle condizioni relative all’esecu ­ zione dell’appalto, una relazione di prova di un organismo di  valutazione della conformità o un certificato rilasciato da un  organismo di valutazione della conformità.   Le amministrazioni aggiudicatrici che richiedono la presenta ­ zione di certificati rilasciati da uno specifico organismo di va ­ lutazione della conformità accettano anche i certificati rilasciati  da altri organismi di valutazione della conformità equivalenti.   Ai fini del presente paragrafo, per «organismo di valutazione  della conformità» si intende un organismo che effettua attività  di valutazione della conformità, comprese calibratura, prove,  ispezione e certificazione, accreditato a norma del regolamento  (CE) n. 765/2008 del Parlamento europeo e del Consiglio (  1 ).  2. Le amministrazioni aggiudicatrici accettano altri mezzi di  prova appropriati, diversi da quelli di cui al paragrafo 1, quale  una documentazione tecnica del fabbricante, se l’operatore eco ­ nomico interessato non aveva accesso ai certificati o alle rela ­ zioni di prova di cui al paragrafo 1, o la possibilità di ottenerli  entro i termini richiesti, a condizione che il mancato accesso  non sia attribuibile alla responsabilità dell’operatore economico  interessato e purché l’operatore economico interessato dimostri  che i lavori, le forniture o i servizi prestati soddisfano i requisiti  o i criteri stabiliti nelle specifiche tecniche, i criteri di aggiudi ­ cazione o le condizioni relative all’esecuzione dell’appalto.   3. Gli Stati membri mettono a disposizione degli altri Stati  membri, su richiesta, le informazioni relative alle prove e ai  documenti presentati conformemente all’articolo 42, paragrafo  6, all’articolo 43 e al presente articolo, paragrafi 1 e 2. Le  autorità competenti dello Stato membro di stabilimento del ­ l’operatore economico comunicano dette informazioni ai sensi  dell’articolo 86.   Articolo 45   Varianti   1. Le amministrazioni aggiudicatrici possono autorizzare o  esigere la presentazione da parte degli offerenti di varianti.  Esse indicano nel bando di gara o, se un avviso di preinforma ­ zione è utilizzato come mezzo di indizione di una gara, nell’in ­ vito a confermare interesse se autorizzano o richiedono le va ­ rianti o meno; In mancanza di questa indicazione, le varianti  non sono autorizzate e sono collegate all’oggetto dell’appalto.IT L 94/122 Gazzetta ufficiale dell’Unione europea 28.3.2014   ( 1 ) Regolamento (CE) n. 765/2008 del Parlamento europeo e del Con ­ siglio, del 9 luglio 2008, che pone norme in materia di accredita ­ mento e vigilanza del mercato per quanto riguarda la commercia ­ lizzazione dei prodotti e che abroga il regolamento (CEE) n. 339/93  (GU L 218 del 13.8.2008, pag. 30).
