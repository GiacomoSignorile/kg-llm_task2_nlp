
## Page 55

### Text on Page 55
spese in conto capitale restano determinati, per ciascuno degli anni 2000, 2001 e 2002, nelle  misure indicate nella Tabella D allegata alla presente legge.   4. Ai sensi dell'articolo 11, comma 3, lettera e), della legge 5 agosto 1978, n. 468, e successive  modificazioni, le autorizzazioni di spesa recate dalle leggi indicate nella Tabella E allegata alla  presente legge sono ridotte degli importi determinati nella medesima tabella.   5. Gli importi da iscrivere in bilancio in relazione alle autorizzazioni di spesa recate da leggi a carattere pluriennale restano determinati, per ciascuno degli anni 2000, 2001 e 2002, nelle misure  indicate nella Tabella F allegata alla presente legge.   6. A valere sulle autorizzazioni di spesa in conto capitale recate da leggi a carattere pluriennale,  riportate nella tabella di cui al comma 5, le amministrazioni e gli enti pubblici possono assumere  impegni nell'anno 2000, a carico di esercizi futuri, nei limiti massimi di impegnabilità indicati per  ciascuna disposizione legislativa in apposita colo nna della stessa tabella, ivi compresi gli impegni  già assunti nei precedenti esercizi a valere sulle autorizzazioni medesime.   7. Ai sensi dell'articolo 2, comma 18, della legge 25 giugno 1999, n. 208, le leggi vigenti la cui quantificazione è effettuata dalla tabella di cui all'articolo 11, comma 3, lettera d), della legge 5  agosto 1978, n. 468, e successive modificazioni, e le leggi vigenti rifinanziabili per un periodo  pluriennale ai sensi dell'articolo 11, comma 3, lettera f), della medesima legge, sono indicate,  rispettivamente, dalla Tabella C e dall'Allegato n. 1 della presente legge.   71. Copertura finanziaria ed entrata in vigore.   1. La copertura della presente legge per le nuove o maggiori spese correnti, per le riduzioni di  entrata e per le nuove finalizzazioni nette da iscrivere nel Fondo speciale di parte corrente viene  assicurata, ai sensi dell'articolo 11, comma 5, della legge 5 agosto 1978, n. 468, e successive  modificazioni, secondo il prospetto allegato.   2. Le disposizioni della presente legge sono applicabili nelle regioni a statuto speciale e nelle province autonome di Trento e di Bolzano compatibilmente con le norme dei rispettivi statuti.   3. La presente legge entra in vigore il 1° gennaio 2000.   Allegati e tabelle    Allegato A   (Articolo 8, comma 1)   Tariffa concernente l'imposta sulle successioni aperte e le donazioni fatte a decorrere dal 1°  gennaio 2000 e fino al 31 dicembre 2000.    Tabella 1   (Articolo 9, comma 2)   1. Per ogni grado di giudizio nei procedimenti giurisdizionali civili e amministrativi, fermo quanto disposto dall'articolo 9, comma 4, per l'esercizio dell'azione civile in sede penale, il contributo  unificato di iscrizione a ruolo è dovuto nei seguenti importi:   a) nulla è dovuto per i processi di valore inferiore ad euro 1.033;
