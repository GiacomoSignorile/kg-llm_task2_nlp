
## Page 159

### Text on Page 159
27/1 1/2020 Normattiva https://www .normattiva.it/do/atto/export 159 / 230esercitare il diritto  di  prelazione.  I  concorrenti,  compreso  il   promotore, devono essere in possesso dei requisiti di cui al comma 8,   e presentare un'offerta contenente una bozza di convenzione, il piano   economico-finanziario asseverato da uno dei soggetti di cui al  comma   9,  primo  periodo,  la  specificazione  delle  caratteristiche   del   servizio e della gestione, nonche' le eventuali varianti al  progetto   di fattibilita'; si applicano i  commi  4,  5,  6,  7  e  13.  Se  il   promotore non risulta aggiudicatario, puo' esercitare, entro quindici   giorni  dalla  comunicazione  dell'aggiudicazione,  il   diritto   di   prelazione e divenire aggiudicatario se  dichiara  di  impegnarsi  ad   adempiere alle obbligazioni  contrattuali  alle  medesime  condizioni   offerte   dall'aggiudicatario.   Se   il   promotore   non    risulta   aggiudicatario e non esercita la prelazione ha diritto al  pagamento,   a  carico  dell'aggiudicatario,  dell'importo  delle  spese  per   la   predisposizione della proposta nei limiti indicati nel comma 9. Se il   promotore esercita  la  prelazione,  l'originario  aggiudicatario  ha   diritto al pagamento, a  carico  del  promotore,  dell'importo  delle   spese per la predisposizione dell'offerta nei limiti di cui al  comma   9. ((25))     16. La proposta di cui al comma 15, primo periodo, puo' riguardare,   in alternativa alla concessione, tutti i  contratti  di  partenariato   pubblico privato.     17. Possono presentare le  proposte  di  cui  al  comma  15,  primo   periodo, i soggetti in possesso dei requisiti  di  cui  al  comma  8,   nonche' i soggetti con i requisiti per  partecipare  a  procedure  di   affidamento di contratti pubblici anche per servizi di  progettazione   eventualmente associati o consorziati con  enti  finanziatori  e  con   gestori di servizi. La realizzazione di lavori pubblici o di pubblica   utilita' rientra tra i settori ammessi di cui all'articolo  1,  comma   1, lettera c-bis), del decreto legislativo 17 maggio 1999, n. 153. Le   camere  di   commercio,   industria,   artigianato   e   agricoltura,   nell'ambito degli scopi di utilita' sociale  e  di  promozione  dello   sviluppo economico dalle stesse perseguiti, possono  aggregarsi  alla   presentazione di proposte di realizzazione di lavori pubblici di  cui   al comma 1, ferma restando la loro autonomia decisionale.    17-bis.  Gli   investitori   istituzionali   indicati   nell'elenco   riportato all'articolo 32, comma 3, del decreto-legge 31 maggio 2010,   n. 78, convertito, con modificazioni, dalla legge 30 luglio 2010,  n.   122, nonche' i  soggetti  di  cui  all'articolo  2,  numero  3),  del   regolamento (UE) 2015/1017 del Parlamento europeo  e  del  Consiglio,   del 25 giugno  2015,  secondo  quanto  previsto  nella  comunicazione   (COM(2015) 361 final) della Commissione del 22 luglio  2015,  possono   presentare le proposte di cui al comma 15, primo periodo, associati o   consorziati, qualora privi dei requisiti  tecnici,  con  soggetti  in   possesso dei requisiti per partecipare a procedure di affidamento  di   contratti pubblici per servizi di progettazione. (12)     18. Al fine di assicurare adeguati livelli  di  bancabilita'  e  il   coinvolgimento del sistema bancario nell'operazione, si applicano  in   quanto compatibili le disposizioni contenute all'articolo 185.    19. Limitatamente alle ipotesi di cui i commi 15 e 17,  i  soggetti   che hanno presentato le proposte possono recedere dalla  composizione   dei proponenti in ogni fase della procedura fino  alla  pubblicazione   del bando di gara purche' tale  recesso  non  faccia  venir  meno  la   presenza dei requisiti  per  la  qualificazione.  In  ogni  caso,  la   mancanza  dei  requisiti  in  capo  a   singoli   soggetti   comporta   l'esclusione dei soggetti medesimi senza inficiare la validita' della   proposta,  a  condizione  che  i  restanti  componenti  posseggano  i   requisiti necessari per la qualificazione.     20. Ai sensi  dell'articolo  2  del  presente  codice,  per  quanto   attiene alle strutture dedicate alla nautica da diporto, le regioni e   le province autonome di Trento  e  di  Bolzano  adeguano  la  propria   normativa ai principi previsti dal presente articolo.  

---------------   AGGIORNAMENTO (12)     Il D.L. 18 aprile 2019, n. 32, convertito con  modificazioni  dalla   L. 14 giugno 2019, n. 55, ha disposto (con l'art. 1, comma 21) che la   presente modifica si applica "alle procedure i cui  bandi  o  avvisi,   con i quali si indice una gara, sono pubblicati successivamente  alla   data di entrata in vigore della legge  di  conversione  del  presente   decreto, nonche', in caso di contratti senza pubblicazione di bandi o   avvisi, alle procedure in cui, alla medesima data,  non  sono  ancora   stati inviati gli inviti a presentare le offerte o i preventivi".   -------------   AGGIORNAMENTO (25)     Il D.L. 16 luglio 2020, n. 76 ha disposto (con l'art. 8,  comma  6)   che le presenti modifiche "si applicano alle procedure i cui bandi  o   avvisi,  con  i  quali  si   indice   una   gara,   sono   pubblicati   successivamente alla data di entrata in vigore del presente  decreto,   nonche', in caso di contratti senza pubblicazione di bandi o  avvisi,   alle procedure in cui, alla medesima  data,  non  sono  ancora  stati   inviati gli inviti a presentare le offerte o i preventivi".
