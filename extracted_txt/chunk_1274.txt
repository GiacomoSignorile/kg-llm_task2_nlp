
## Page 20

### Text on Page 20
dei metri quadri degli immobili utilizzati dall'insieme delle amministrazioni centrali e periferiche  dello Stato.   2. Le spese di manutenzione degli immobili in uso alle amministrazioni di cui al comma 1 devono  comunque essere contenute nelle stesse quote percentuali di cui al medesimo comma 1.   3. Le amministrazioni di cui al comma 1, previa predisposizione di piani di razionalizzazione degli  spazi e dei sistemi di manutenzione, sulla base di piani di razionalizzazione e di ottimizzazione  degli immobili in uso, definiti di concerto con l'Agenzia del demanio o con l'apposita struttura di cui  al medesimo comma 1, rinegoziano, entro sei mesi dalla data di entrata in vigore della presente  legge, i contratti di affitto di locali attualmente in essere allo scopo di contenerne la relativa spesa.   4. Con riferimento agli immobili utilizzati dalle Amministrazioni dello Stato, anche ad ordinamento  autonomo, e dalle Agenzie di cui al decreto l egislativo 30 luglio 1999, n. 300, appartenenti al  demanio o comunque in uso gratuito, il Ministro dell'economia e delle finanze, con uno o più  decreti aventi natura non regolamentare, individua singoli beni o categorie di beni per i quali, a  decorrere dal 1° gennaio dell'anno successivo, è dovuto un canone d'uso determinato con i decreti  stessi con riferimento ai fitti di mercato dei beni medesimi.   5. Negli stati di previsione della spesa delle amministrazioni di cui al comma 1 verranno introdotte, nell'ambito delle unità previsionali di competenza, le poste corrispondenti al costo d'uso degli  immobili di cui al comma 4.   6. Per l'esercizio finanziario 2000 il costo d'uso viene transitoriamente determinato in lire 10.000 al  metro quadro annuo e gli stanziamenti per spese di funzionamento non aventi natura obbligatoria  vengono ridotti per importo corrispondente con decreto del Ministro del tesoro, del bilancio e della  programmazione economica, su proposta del Ministro competente.   25. Applicazione alle pubbliche amministrazioni delle disposizioni in materia di clienti idonei del  mercato elettrico.   1. Con direttiva del Presidente del Consiglio dei ministri, sentiti i Ministri del tesoro, del bilancio e della programmazione economica e dell'industria, del commercio e dell'artigianato, e l'Autorità per  l'energia elettrica e il gas, sono stabiliti i criteri e le modalità per la costituzione di consorzi e la  partecipazione delle pubbliche amministrazioni di cui all'articolo 1, comma 2, del decreto legislativo  3 febbraio 1993, n. 29, e successive modificazioni, ai consorzi, anche con la partecipazione di enti  pubblici economici e di imprese, previsti dall'articolo  14, comma 2, lettera b), del decreto legislativo  16 marzo 1999, n. 79, ai fini dell'applicazione delle relative disposizioni alle predette  amministrazioni pubbliche, ferma restando l'applicazione alle amministrazioni stesse delle altre disposizioni del citato articolo 14 del decreto legislativo n. 79 del 1999, ove ne ricorrano le  condizioni.   26. Acquisto di beni e servizi.   1. Il Ministero del tesoro, del bilancio e della programmazione economica, nel rispetto della vigente  normativa in materia di scelta del contraente, stipula, anche avvalendosi di società di consulenza
