
## Page 38

### Text on Page 38
5. All'articolo 1, quarto comma, della legge 22 dicembre 1973, n. 903, le parole: «pari a quello  ufficiale di sconto maggiorato dello 0,50 per cento con un minimo del 5,50 per cento» sono  sostituite dalle seguenti: «pari a quello fissato dall'INPS per la generalità delle gestioni deficitarie».   6. A decorrere dal 1° gennaio 2000 l'iscrizione al Fondo di cui al comma 1 è estesa ai sacerdoti e  ai ministri di culto non aventi cittadinanza italiana e presenti in Italia al servizio di diocesi italiane e  delle Chiese o enti acattolici riconosciuti, nonché ai sacerdoti e ai ministri di culto aventi  cittadinanza italiana, operanti all'estero al servizio di diocesi italiane e delle Chiese o enti acattolici riconosciuti.   43. Fondo pensioni dei dipendenti della Ferrovie dello Stato Spa.   1. Entro novanta giorni dalla data di entrata in vigore della presente legge, il Fondo pensioni del personale delle Ferrovie dello Stato, istituito con la legge 9 luglio 1908, n. 418, è soppresso. A  decorrere dalla medesima data è istituito presso l'INPS un apposito Fondo speciale al quale è  iscritto obbligatoriamente, con effetto dalla stessa data, tutto il personale dipendente dalla Ferrovie  dello Stato Spa. Nel predetto Fondo speciale l'iscrizione di ciascun soggetto determina la  costituzione di una posizione previdenziale complessiva conforme all'anzianità assicurativa ed all'anzianità contributiva vantata presso il soppresso Fondo, ivi comprese le anzianità connesse  all'eventuale esercizio di facoltà di riscatto o di ricongiunzione di periodi assicurativi.   2. Al Fondo speciale di cui al comma 1 affluiscono:   a) l'ammontare delle contribuzioni complessive a carico dei datori di lavoro e dei lavoratori nella  misura prevista dalla normativa vigente per il soppresso Fondo;   b) l'ammontare degli altri trasferimenti o versamenti previsti a copertura degli oneri per le anzianità  assicurative e le anzianità contributive connesse all'eventuale esercizio di facoltà di riscatto o di ricongiunzione di periodi assicurativi;   c) tutte le attività e le passività quali risultano dalla contabilità del soppresso Fondo alla data del 31 dicembre 1999.   3. Sono a carico del Fondo speciale di cui al comma 1 i trattamenti pensionistici in essere nonché  quelli da liquidare in favore dei lavoratori iscritti, secondo le regole previste dalla normativa vigente,  presso il soppresso Fondo. Gli eventuali squilibri gestionali del Fondo speciale di cui al comma 1 restano a carico del bilancio dello Stato, ai sensi dell'articolo 210, ultimo comma, primo periodo,  del testo unico approvato con decreto del Presidente della Repubblica 29 dicembre 1973, n. 1092.   4. Al Fondo speciale di cui al comma 1 sovrintende un comitato amministratore, la cui  composizione ed i cui compiti sono determinati con decreto del Ministro del lavoro e della  previdenza sociale, di concerto con il Ministro del tesoro, del bilancio e della programmazione  economica.   5. Ai fini dello svolgimento dei compiti di gestione del Fondo speciale di cui al comma 1, con effetto  dalla data di cui al medesimo comma 1 è trasferito all'INPS il personale della Ferrovie dello Stato  Spa adibito in via esclusiva o prevalente al servizio delle pensioni, nei limiti di un contingente di
