
## Page 48

### Text on Page 48
Conformemente all’articolo 21, le amministrazioni aggiudicatrici  non possono rivelare agli altri partecipanti le soluzioni proposte  o altre informazioni riservate comunicate da un candidato o un  offerente partecipante al dialogo senza l’accordo di quest’ultimo.  Tale accordo non assume la forma di una deroga generale ma si  considera riferito alla comunicazione di informazioni specifiche  espressamente indicate.   4. I dialoghi competitivi possono svolgersi in fasi successive  in modo da ridurre il numero di soluzioni da discutere durante  la fase del dialogo applicando i criteri di aggiudicazione stabiliti  nel bando di gara o nel documento descrittivo. Nel bando di  gara o nel documento descrittivo le amministrazioni aggiudica ­ trici indicano se sceglieranno tale opzione.   5. L’amministrazione aggiudicatrice prosegue il dialogo fin ­ ché non è in grado di individuare la soluzione o le soluzioni che  possano soddisfare le sue necessità.   6. Dopo aver dichiarato concluso il dialogo e averne infor ­ mato i partecipanti rimanenti, le amministrazioni aggiudicatrici  invitano ciascuno di loro a presentare le loro offerte finali in  base alla soluzione o alle soluzioni presentate e specificate nella  fase del dialogo. Tali offerte contengono tutti gli elementi ri ­ chiesti e necessari per l’esecuzione del progetto.   Su richiesta dell’amministrazione aggiudicatrice tali offerte pos ­ sono essere chiarite, precisate e perfezionate. Tuttavia tali pre ­ cisazioni, chiarimenti, perfezionamenti o complementi delle in ­ formazioni non possono avere l’effetto di modificare gli aspetti  essenziali dell’offerta o dell’appalto pubblico, compresi i requisiti  e le esigenze indicati nel bando di gara o nel documento de ­ scrittivo, qualora le variazioni di tali aspetti, requisiti ed esigenze  rischino di falsare la concorrenza o di avere un effetto discri ­ minatorio.   7. Le amministrazioni aggiudicatrici valutano le offerte rice ­ vute sulla base dei criteri di aggiudicazione fissati nel bando di  gara o nel documento descrittivo.   Su richiesta dell’amministrazione aggiudicatrice possono essere  condotte negoziazioni con l’offerente che risulta aver presentato  l’offerta con il miglior rapporto qualità/prezzo conformemente  all’articolo 67, al fine di confermare gli impegni finanziari o altri  termini contenuti nell’offerta attraverso il completamento dei  termini del contratto, a condizione che da ciò non consegua  la modifica sostanziale di elementi fondamentali dell’offerta o  dell’appalto pubblico, comprese le esigenze e i requisiti definiti  nel bando di gara o nel documento descrittivo, e che non si  rischi di falsare la concorrenza o creare discriminazioni.   8. Le amministrazioni aggiudicatrici possono prevedere  premi o pagamenti per i partecipanti al dialogo.   Articolo 31   Partenariati per l’innovazione   1. Nei partenariati per l’innovazione qualsiasi operatore eco ­ nomico può presentare una domanda di partecipazione in risposta a un bando di gara, presentando le informazioni richie ­ ste dall’amministrazione aggiudicatrice per la selezione qualita ­ tiva.   Nei documenti di gara l’amministrazione aggiudicatrice identi ­ fica l’esigenza di prodotti, servizi o lavori innovativi che non  può essere soddisfatta acquistando prodotti, servizi o lavori  disponibili sul mercato. Indica altresì quali elementi della de ­ scrizione definiscono i requisiti minimi che tutti gli offerenti  devono soddisfare. Le informazioni fornite sono sufficiente ­ mente precise per permettere agli operatori economici di indi ­ viduare la natura e l’ambito della soluzione richiesta e decidere  se chiedere di partecipare alla procedura.   L’amministrazione aggiudicatrice può decidere di instaurare il  partenariato per l’innovazione con un solo partner o con più  partner che conducono attività di ricerca e sviluppo separate.   Il termine minimo per la ricezione delle domande di partecipa ­ zione è di trenta giorni dalla data di trasmissione del bando di  gara. Soltanto gli operatori economici invitati dalle amministra ­ zioni aggiudicatrici in seguito alla valutazione delle informazioni  fornite possono partecipare alla procedura. Le amministrazioni  aggiudicatrici possono limitare il numero di candidati idonei da  invitare a partecipare alla procedura in conformità dell’arti ­ colo 65. Gli appalti sono aggiudicati unicamente sulla base  del miglior rapporto qualità/prezzo criterio di aggiudicazione  del miglior rapporto qualità/prezzo conformemente all’arti ­ colo 67.   2. Il partenariato per l’innovazione punta a sviluppare pro ­ dotti, servizi o lavori innovativi e al successivo acquisto delle  forniture, servizi o lavori che ne risultano, a condizione che essi  corrispondano ai livelli di prestazioni e ai costi massimi con ­ cordati tra le amministrazioni aggiudicatrici e i partecipanti.   Il partenariato per l’innovazione è strutturato in fasi successive  secondo la sequenza delle fasi del processo di ricerca e di in ­ novazione, che può comprendere la fabbricazione dei prodotti o  la prestazione dei servizi o la realizzazione dei lavori. Il parte ­ nariato per l’innovazione fissa obiettivi intermedi che le parti  devono raggiungere e prevede il pagamento della remunera ­ zione mediante congrue rate.   In base a questi obiettivi, l’amministrazione aggiudicatrice può  decidere, dopo ogni fase, di risolvere il partenariato per l’inno ­ vazione o, nel caso di un partenariato con più partner, di  ridurre il numero dei partner risolvendo singoli contratti, a  condizione che essa abbia indicato nei documenti di gara tali  possibilità e le condizioni per avvalersene.   3. Salvo disposizione contraria del presente articolo, le am ­ ministrazioni aggiudicatrici negoziano con gli offerenti le offerte  iniziali e tutte le offerte successive da essi presentate, tranne le  offerte finali, per migliorarne il contenuto.   I requisiti minimi e i criteri di aggiudicazione non sono soggetti  a negoziazioni.IT L 94/112 Gazzetta ufficiale dell’Unione europea 28.3.2014
