
## Page 53

### Text on Page 53
2. L’avviso di indizione di gara fa riferimento al presente  articolo.   Articolo 39   Riservatezza   1. Salvo che non sia altrimenti previsto nella presente diret ­ tiva o nella legislazione nazionale cui è soggetto l’ente aggiudi ­ catore, in particolare la legislazione riguardante l’accesso alle  informazioni, e fatti salvi gli obblighi in materia di pubblicità  sugli appalti aggiudicati e gli obblighi di informazione dei can ­ didati e degli offerenti, previsti agli articoli 70 e 75, l’ente  aggiudicatore non rivela informazioni comunicate dagli opera ­ tori economici e da essi considerate riservate, compresi anche,  ma non esclusivamente, segreti tecnici o commerciali, nonché  gli aspetti riservati delle offerte.   2. Gli enti aggiudicatori possono imporre agli operatori eco ­ nomici condizioni intese a proteggere la natura confidenziale  delle informazioni che gli enti aggiudicatori rendono disponibili  durante tutta la procedura di appalto, comprese le informazioni  relative al funzionamento di un sistema di qualificazione, a  prescindere dal fatto che esso sia stato reso pubblico o meno  usando come mezzo di indizione di gara un avviso sull’esistenza  di un sistema di qualificazione.   Articolo 40   Regole applicabili alle comunicazioni   1. Gli Stati membri provvedono affinché tutte le comunica ­ zioni e gli scambi di informazioni di cui alla presente direttiva,  in particolare la trasmissione in via elettronica, siano eseguiti  utilizzando mezzi di comunicazione elettronici in conformità  con quanto disposto dal presente articolo. Gli strumenti e i  dispositivi da utilizzare per comunicare per via elettronica, non ­ ché le loro caratteristiche tecniche, hanno carattere non discri ­ minatorio, sono comunemente disponibili e compatibili con i  prodotti TIC generalmente in uso e non limitano l’accesso degli  operatori economici alla procedura di aggiudicazione.   In deroga al primo comma, gli enti aggiudicatori non sono  obbligati a richiedere mezzi di comunicazione elettronici nella  procedura di presentazione nelle seguenti situazioni:   a) a causa della natura specialistica dell’appalto, l’uso di  mezzi di comunicazione elettronici richiederebbe specifici strumenti, dispositivi o formati di file che non sono in ge ­ nere disponibili o non sono in genere gestiti dai programmi  comunemente disponibili;   b) i programmi in grado di gestire i formati di file adatti a  descrivere le offerte utilizzano formati di file che non pos ­ sono essere gestiti mediante altri programmi aperti o gene ­ ralmente disponibili ovvero sono protetti da licenza di pro ­ prietà esclusiva e non possono essere messi a disposizione  per essere scaricati o per farne un uso remoto da parte  dell’ente aggiudicatore;   c) l’utilizzo di mezzi di comunicazione elettronici richiederebbe  attrezzature specializzate per ufficio non comunemente di ­ sponibili agli enti aggiudicatori;   d) i documenti di gara richiedono la presentazione di un mo ­ dello fisico o in scala ridotta che non può essere trasmesso  per mezzo di strumenti elettronici.   Riguardo alle comunicazioni per le quali non sono utilizzati  mezzi di comunicazione elettronici ai sensi del secondo comma,  la comunicazione avviene per posta o altro idoneo supporto  ovvero mediante una combinazione di posta o altro idoneo  supporto e mezzi elettronici.   In deroga al primo comma del presente paragrafo, gli enti  aggiudicatori non sono obbligati a richiedere mezzi di comuni ­ cazione elettronici nella procedura di presentazione nella misura  in cui l’uso di mezzi di comunicazione diversi dai mezzi elet ­ tronici è necessario a causa di una violazione della sicurezza dei  mezzi di comunicazione elettronici ovvero per la protezione di  informazioni di natura particolarmente sensibile che richiedono  un livello talmente elevato di protezione da non poter essere  adeguatamente garantito mediante l’uso degli strumenti e dispo ­ sitivi elettronici che sono generalmente a disposizione degli  operatori economici o che possono essere messi loro a dispo ­ sizione mediante modalità alternative di accesso ai sensi del  paragrafo 5.   Spetta agli enti aggiudicatori che richiedono, conformemente al  presente paragrafo, secondo comma, mezzi di comunicazione  diversi da quelli elettronici per la procedura di presentazione  indicare i motivi di tale richiesta nella relazione unica di cui  all’articolo 100. Se del caso, gli enti aggiudicatori indicano nella  relazione unica i motivi per cui l’uso di mezzi di comunicazione  diversi dai mezzi elettronici è stato ritenuto necessario in ap ­ plicazione del presente paragrafo, quarto comma.IT 28.3.2014 Gazzetta ufficiale dell’Unione europea L 94/295
