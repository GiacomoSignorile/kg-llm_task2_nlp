
## Page 96

### Text on Page 96
ALLEGATO II   ELENCO DEGLI ATTI GIURIDICI DELL’UNIONE DI CUI ALL’ARTICOLO 4, PARAGRAFO 3   I diritti concessi in virtù di una procedura in base alla quale è stata assicurata una pubblicità adeguata, e in caso tale  concessione si sia basata su criteri oggettivi, non costituiscono «diritti speciali o esclusivi» ai sensi dell’articolo 4 della   presente direttiva. Il seguente elenco contiene una serie di procedure, onde garantire un’adeguata trasparenza preliminare,  per il rilascio di autorizzazioni sulla base di altri atti giuridici dell’Unione che non costituiscono «diritti speciali o escl usivi»  ai sensi dell’articolo 4 della presente direttiva:   a) rilascio di autorizzazioni per la gestione di impianti a gas naturale in conformità delle procedure di cui all’articolo 4  della direttiva 2009/73/CE;   b) rilascio di autorizzazioni o invito a presentare offerte per la costruzione di nuovi impianti per la produzione di energia  elettrica in conformità della direttiva 2009/72/CE;   c) la concessione di autorizzazioni, in conformità delle procedure cui all’articolo 9 della direttiva 97/67/CE, in relazione a  un servizio postale che non sia riservato o che non lo sarà;   d) una procedura per la concessione di un’autorizzazione a esercitare un’attività di sfruttamento degli idrocarburi a norma  della direttiva 94/22/CE;   e) contratti di servizio pubblico ai sensi del regolamento (CE) n. 1370/2007 per la fornitura di servizi pubblici di  trasporto di passeggeri per autobus, tramvia, ferrovia o metropolitana, assegnati sulla base di una procedura di gara  conformemente all’articolo 5, paragrafo 3, dello stesso, purché la durata di detti contratti sia conforme alle disposizioni  dell’articolo 4, paragrafi 3 o 4, di tale regolamento.IT L 94/338 Gazzetta ufficiale dell’Unione europea 28.3.2014
