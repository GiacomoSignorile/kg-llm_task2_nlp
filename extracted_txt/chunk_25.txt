
## Page 18

### Text on Page 18
quelli minimi previsti dalla presente direttiva. Il ricorso a  mezzi elettronici di informazione e comunicazione, in  particolare la piena disponibilità elettronica per operatori  economici, offerenti e candidati dei documenti relativi  all’appalto e la trasmissione elettronica delle comunica ­ zioni, comporta d’altro canto maggiore trasparenza e  risparmi di tempo. È pertanto opportuno prevedere una  riduzione dei termini minimi applicabili alle procedure  aperte in conformità con le disposizioni dell’AAP e a  condizione che essi siano compatibili con le modalità  di trasmissione specifiche previste a livello di Unione.  Inoltre gli enti aggiudicatori dovrebbero avere la possibi ­ lità di ridurre ulteriormente i termini per la ricezione  delle offerte nelle procedure aperte nei casi in cui uno  stato di emergenza renda impraticabili i termini regolari  delle procedure aperte, ma non renda impossibile una  procedura aperta con termine abbreviato. Solo in situa ­ zioni eccezionali in cui l’estrema urgenza risultante da  eventi imprevedibili dall’ente aggiudicatore in questione  che non sono ad esso imputabili rende impossibile il  ricorso a una procedura regolare anche entro termini  ridotti, gli enti aggiudicatori dovrebbero, entro i limiti  di quanto strettamente necessario, avere la possibilità di  aggiudicare appalti con procedura negoziata senza indi ­ zione di gara preventiva. Ciò potrebbe verificarsi quando  calamità naturali richiedono interventi immediati.   (90) Si dovrebbe precisare che la necessità di assicurare che gli  operatori economici abbiano tempo sufficiente per elabo ­ rare offerte adeguate può comportare l’eventuale proroga  dei termini stabiliti inizialmente. Ciò avverrebbe ad esem ­ pio, in particolare, qualora siano apportate modifiche  significative ai documenti di gara. Si dovrebbe inoltre  specificare che, in tale caso, per modifiche significative  si dovrebbero intendere in particolare quelle apportate  alle specifiche tecniche per cui gli operatori economici  avrebbero bisogno di un periodo di tempo supplemen ­ tare per capire e adeguarsi in modo opportuno. Si do ­ vrebbe tuttavia precisare che tali modifiche non dovreb ­ bero essere così sostanziali da consentire l’ammissione di  candidati diversi da quelli inizialmente selezionati o da  attirare ulteriori partecipanti alla procedura di aggiudica ­ zione. Ciò potrebbe avvenire, in particolare, nel caso in  cui le modifiche rendono sostanzialmente diversa la na ­ tura dell’appalto o dell’accordo quadro rispetto a quella  inizialmente figurante nei documenti di gara.   (91) È opportuno precisare che le informazioni riguardanti  determinate decisioni prese nell’ambito di una procedura  d’appalto, compresa la decisione di non aggiudicare un  appalto o di non concludere un accordo quadro, dovreb ­ bero essere inviate dagli enti aggiudicatori senza che i  candidati o gli offerenti debbano farne richiesta. È altresì opportuno ricordare che la direttiva 92/13/CEE del Con ­ siglio (  1 ) impone agli enti aggiudicatori, anche in questo  caso senza che i candidati o gli offerenti debbano farne  richiesta, di fornire agli offerenti e ai candidati interessati  una relazione sintetica dei motivi di alcune delle decisioni  prese nel corso di una procedura d’appalto. È infine op ­ portuno precisare che i candidati e gli offerenti dovreb ­ bero essere autorizzati a richiedere informazioni più par ­ ticolareggiate riguardo a tali motivi, che gli enti aggiudi ­ catori dovrebbero essere obbligati a fornire tranne  quando vi ostano gravi motivi. Tali motivi dovrebbero  essere precisati nella presente direttiva. Per assicurare la  necessaria trasparenza nel contesto delle procedure d’ap ­ palto che comportano negoziazioni e dialoghi con gli  offerenti, anche gli offerenti che hanno presentato un’of ­ ferta ammissibile dovrebbero, salvo ove vi siano gravi  motivi per non procedere in tal senso, essere autorizzati  a richiedere informazioni sullo svolgimento e l’avanza ­ mento della procedura.   (92) Sempreché sia compatibile con la necessità di assicurare  la realizzazione dell’obiettivo di pratiche commerciali  leali pur permettendo la massima flessibilità, è opportuno  prevedere l’applicazione della direttiva 2014/24/UE per  quanto riguarda i requisiti relativi alla capacità economica  e finanziaria e alle prove documentali. Agli enti aggiudi ­ catori dovrebbe essere pertanto consentito di applicare i  criteri di selezione di cui a tale direttiva e, qualora essi lo  facciano, dovrebbero avere l’obbligo di applicare determi ­ nate altre disposizioni che riguardano, in particolare, il  massimale relativo ai requisiti sul fatturato minimo non ­ ché in materia di utilizzo del documento di gara unico  europeo.   (93) Gli enti aggiudicatori dovrebbero poter esigere che siano  applicati misure o sistemi di gestione ambientale durante  l’esecuzione di un appalto. I sistemi di gestione ambien ­ tale, indipendentemente dalla loro registrazione confor ­ memente agli strumenti dell’Unione europea, quali il re ­ golamento (CE) n. 1221/2009 del Parlamento europeo e  del Consiglio (  2 ), possono dimostrare che l’operatore eco ­ nomico possiede la capacità tecnica di realizzare l’appal ­ to. In alternativa ai sistemi di registrazione per la gestione  ambientale, occorre accettare come elemento di prova la  descrizione delle misure applicate dall’operatore econo ­ mico per assicurare lo stesso livello di protezione am ­ bientale, laddove l’operatore economico interessato non  abbia accesso a detti sistemi o non abbia la possibilità di  ottenerli entro i termini richiesti.IT L 94/260 Gazzetta ufficiale dell’Unione europea 28.3.2014   ( 1 ) Direttiva 92/13/CEE del Consiglio, del 25 febbraio 1992, che coor ­ dina le disposizioni legislative, regolamentari e amministrative rela ­ tive all’applicazione delle norme comunitarie in materia di procedure  di appalto degli enti erogatori di acqua e di energia e degli enti che  forniscono servizi di trasporto nonché degli enti che operano nel  settore delle telecomunicazioni (GU L 76del 23.3.1992, pag. 14).   ( 2 ) Regolamento (CE) n. 1221/2009 del Parlamento europeo e del Con ­ siglio, del 25 novembre 2009, sull’adesione volontaria delle organiz ­ zazioni a un sistema comunitario di ecogestione e audit (EMAS), che  abroga il regolamento (CE) n. 761/2001 e le decisioni della Com ­ missione 2001/681/CE e 2006/193/CE (GU L 342 del 22.12.2009,  pag. 1).
