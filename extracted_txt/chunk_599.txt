
## Page 1

### Text on Page 1
DIRETTIVA 2014/24/UE DEL PARLAMENTO EUROPEO E DEL CONSIGLIO   del 26 febbraio 2014   sugli appalti pubblici e che abroga la direttiva 2004/18/CE   (Testo rilevante ai fini del SEE)   IL PARLAMENTO EUROPEO E IL CONSIGLIO DELL’UNIONE  EUROPEA,   visto il trattato sul funzionamento dell’Unione europea, in par ­ ticolare l’articolo 53, paragrafo 1, l’articolo 62 e l’articolo 114,   vista la proposta della Commissione europea,   previa trasmissione del progetto di atto legislativo ai parlamenti  nazionali,   visto il parere del Comitato economico e sociale europeo (  1 ),  visto il parere del Comitato delle regioni (  2 ),  deliberando secondo la procedura legislativa ordinaria (  3 ),  considerando quanto segue:   (1) L’aggiudicazione degli appalti pubblici da o per conto di  autorità degli Stati membri deve rispettare i principi del  trattato sul funzionamento dell’Unione europea (TFUE) e  in particolare la libera circolazione delle merci, la libertà  di stabilimento e la libera prestazione di servizi, nonché i  principi che ne derivano, come la parità di trattamento, la  non discriminazione, il mutuo riconoscimento, la pro ­ porzionalità e la trasparenza. Tuttavia, per gli appalti  pubblici con valore superiore a una certa soglia è oppor ­ tuno elaborare disposizioni per coordinare le procedure  nazionali di aggiudicazione degli appalti in modo da  garantire che a tali principi sia dato effetto pratico e  che gli appalti pubblici siano aperti alla concorrenza.   (2) Gli appalti pubblici svolgono un ruolo fondamentale  nella strategia Europa 2020, illustrata nella comunica ­ zione della Commissione del 3 marzo 2010 dal titolo  «Europa 2020 — Una strategia per una crescita intelli ­ gente, sostenibile e inclusiva» («strategia Europa 2020 per  una crescita intelligente, sostenibile e inclusiva»), in  quanto costituiscono uno degli strumenti basati sul mer ­ cato necessari alla realizzazione di una crescita intelligen ­ te, sostenibile e inclusiva garantendo contemporanea ­ mente l’uso più efficiente possibile dei finanziamenti pub ­ blici. A tal fine, la normativa sugli appalti adottata ai  sensi della direttiva 2004/17/CE del Parlamento europeo e del Consiglio (  4 ) e della direttiva 2004/18/CE del Par ­ lamento europeo e del Consiglio (  5 ) dovrebbe essere rivi ­ sta e aggiornata in modo da accrescere l’efficienza della  spesa pubblica, facilitando in particolare la partecipazione  delle piccole e medie imprese (PMI) agli appalti pubblici e  permettendo ai committenti di farne un miglior uso per  sostenere il conseguimento di obiettivi condivisi a va ­ lenza sociale. È inoltre necessario chiarire alcuni concetti  e nozioni di base onde assicurare la certezza del diritto e  incorporare alcuni aspetti della giurisprudenza consoli ­ data della Corte di giustizia dell’Unione europea in ma ­ teria.   (3) Nell’applicare la presente direttiva si dovrebbe tener  conto della convenzione delle Nazioni Unite sui diritti  delle persone con disabilità (  6 ), soprattutto per quanto  riguarda la scelta dei mezzi di comunicazione, le specifi ­ che tecniche, i criteri di aggiudicazione e le condizioni di  esecuzione di un appalto.   (4) La crescente diversità delle forme di intervento pubblico  ha reso necessario definire più chiaramente il concetto  stesso di appalto. Questo chiarimento in quanto tale non  dovrebbe tuttavia ampliare l’ambito di applicazione della  presente direttiva rispetto a quello della direttiva  2004/18/CE. La normativa dell’Unione in materia di ap ­ palti pubblici non intende coprire tutte le forme di  esborsi di fondi pubblici, ma solo quelle rivolte all’acqui ­ sizione di lavori, forniture o prestazioni di servizi a titolo  oneroso per mezzo di un appalto pubblico. È opportuno  precisare che a tali acquisizioni di lavori, forniture o  prestazioni di servizi dovrebbe essere applicata la pre ­ sente direttiva se effettuate tramite acquisto, locazione  finanziaria o altre forme contrattuali.   La nozione di acquisizione dovrebbe essere intesa in  senso ampio, ossia nel senso che le amministrazioni ag ­ giudicatrici ottengono i vantaggi dei lavori, delle forniture  o dei servizi in questione senza che sia necessariamente  richiesto un trasferimento di proprietà. Inoltre, il sem ­ plice finanziamento, in particolare tramite sovvenzioni,  di un’attività che è spesso legata all’obbligo di rimborsare  gli importi percepiti qualora essi non siano utilizzati per  gli scopi previsti, generalmente non rientra nell’ambito diIT 28.3.2014 Gazzetta ufficiale dell’Unione europea L 94/65   ( 1 ) GU C 191 del 29.6.2012, pag. 84.   ( 2 ) GU C 391 del 18.12.2012, pag. 49.   ( 3 ) Posizione del Parlamento europeo del 15 gennaio 2014 (non ancora  pubblicata nella Gazzetta ufficiale) e decisione del Consiglio del ­ l’11 febbraio 2014.  ( 4 ) Direttiva 2004/17/CE del Parlamento europeo e del Consiglio, del  31 marzo 2004, che coordina le procedure di appalto degli enti  erogatori di acqua e di energia, degli enti che forniscono servizi di  trasporto e servizi postali (GU L 134 del 30.4.2004, pag. 1).   ( 5 ) Direttiva 2004/18/CE del Parlamento europeo e del Consiglio, del  31 marzo 2004, relativa al coordinamento delle procedure di aggiu ­ dicazione degli appalti pubblici di lavori, di forniture e di servizi (GU  L 134 del 30.4.2004, pag. 114).   ( 6 ) Approvata con decisione 2010/48/CE del Consiglio, del 26 novem ­ bre 2009, relativa alla conclusione, da parte della Comunità europea,  della convenzione delle Nazioni Unite sui diritti delle persone con  disabilità (GU L 23 del 27.1.2010, pag. 35).
