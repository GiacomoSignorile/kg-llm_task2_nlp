
## Page 157

### Text on Page 157
ALLEGATO VIII   CARATTERISTICHE RELATIVE ALLA PUBBLICAZIONE   1. Pubblicazione degli avvisi e dei bandi   I bandi e gli avvisi di cui agli articoli 48, 49, 50, 75 e 79 sono trasmessi dalle amministrazioni aggiudicatrici all’Ufficio  delle pubblicazioni dell’Unione europea e pubblicati conformemente alle seguenti regole:   I bandi e gli avvisi di cui agli articoli 48, 49, 50, 75, e 79 sono pubblicati dall’Ufficio delle pubblicazioni ufficiali  dell’Unione europea o dalle amministrazioni aggiudicatrici qualora si tratti di avvisi di preinformazione pubblicati nel  profilo di committente ai sensi dell’articolo 48, paragrafo 1.   Inoltre le amministrazioni aggiudicatrici possono divulgare tali informazioni tramite Internet, pubblicandole nel loro  «profilo di committente» come specificato al punto 2, lettera b).   L’Ufficio delle pubblicazioni ufficiali dell’Unione europea conferma all’amministrazione aggiudicatrice la pubblicazione  di cui all’articolo 51, paragrafo 5, secondo comma.   2. Pubblicazione di informazioni complementari o aggiuntive   a) Salvo se altrimenti disposto dall’articolo 53, paragrafo 1, secondo e terzo comma, le amministrazioni aggiudicatrici  pubblicano integralmente i documenti di gara su Internet.   b) Il profilo di committente può contenere avvisi di preinformazione, di cui all’articolo 48, paragrafo 1, informazioni  sugli inviti a presentare offerte in corso, sugli acquisti programmati, sui contratti conclusi, sulle procedure annullate,  nonché ogni altra utile informazione come punti di contatto, numeri telefonici e di fax, indirizzi postali ed  elettronici. Il profilo di committente può includere altresì avvisi di preinformazione utilizzati come mezzo di  indizione di gara, pubblicati a livello nazionale a norma dell’articolo 52.   3. Formato e modalità di trasmissione degli avvisi e dei bandi per via elettronica   Il formato e le modalità stabilite dalla Commissione per la trasmissione degli avvisi e dei bandi per via elettronica sono  accessibili all’indirizzo Internet: http://simap.europa.euIT 28.3.2014 Gazzetta ufficiale dell’Unione europea L 94/221
