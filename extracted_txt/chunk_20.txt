
## Page 13

### Text on Page 13
(69) Elementi essenziali di una procedura di appalto quali i  documenti di gara, le richieste di partecipazione, le con ­ ferme di interesse e le offerte dovrebbero sempre essere  in forma scritta, tuttavia la comunicazione orale con  operatori economici dovrebbe d’altro canto rimanere  possibile purché il suo contenuto sia sufficientemente  documentato. Ciò è necessario per assicurare un adeguato  livello di trasparenza che consenta di verificare se sia  stato rispettato il principio della parità di trattamento  In particolare, è essenziale che le comunicazioni orali  con offerenti, che potrebbero incidere sul contenuto e  la valutazione delle offerte, siano documentate in misura  sufficiente e con mezzi appropriati, quali registrazioni  scritte o audiovisive o sunti dei principali elementi della  comunicazione.   (70) Nei mercati degli appalti pubblici dell’Unione si registra  una forte tendenza all’aggregazione della domanda da  parte dei committenti pubblici, al fine di ottenere econo ­ mie di scala, ad esempio prezzi e costi delle transazioni  più bassi nonché un miglioramento e una maggior pro ­ fessionalità nella gestione degli appalti. Questo obiettivo  può essere raggiunto concentrando gli acquisti attraverso  il numero di enti aggiudicatori coinvolti, oppure in ter ­ mini di volume e di valore nel tempo. Tuttavia, l’aggre ­ gazione e la centralizzazione delle committenze dovreb ­ bero essere attentamente monitorate al fine di evitare  un’eccessiva concentrazione del potere d’acquisto e collu ­ sioni, nonché di preservare la trasparenza e la concor ­ renza e la possibilità di accesso al mercato per le PMI.   (71) Lo strumento degli accordi quadro può costituire una  soluzione efficiente per gli appalti in tutta l’Unione; tut ­ tavia, vi è la necessità di rafforzare la concorrenza attra ­ verso il miglioramento sia della trasparenza degli appalti  gestiti mediante accordi quadro sia dell’accesso agli ap ­ palti stessi. È pertanto opportuno rivedere le disposizioni  applicabili agli accordi quadro, in particolare prevedendo  che l’aggiudicazione di appalti specifici basati su tali ac ­ cordi avvenga in base a norme e criteri oggettivi, per  esempio a seguito di una mini-gara, e limitando la durata  degli accordi quadro.   (72) È anche opportuno precisare che, mentre gli appalti ba ­ sati su un accordo quadro devono essere aggiudicati  prima della scadenza dell’accordo quadro stesso, la durata  dei singoli appalti basati su un accordo quadro non deve  necessariamente coincidere con la durata di tale accordo  quadro ma potrebbe eventualmente essere inferiore o  superiore. Dovrebbe in particolare essere possibile stabi ­ lire la durata dei singoli appalti basati su un accordo  quadro tenendo conto di fattori quali il tempo necessario  per la loro esecuzione, l’eventuale inclusione della manu ­ tenzione del materiale la cui vita utile prevista è superiore  a otto anni o l’eventuale necessità di una formazione  approfondita del personale esistente ai fini dell’esecuzione  dell’appalto.   È altresì opportuno precisare che si potrebbero verificare  casi in cui si dovrebbe consentire che la durata degli  accordi quadro sia superiore a otto anni. Tali casi, che  dovrebbero essere debitamente motivati, in particolare  dall’oggetto dell’accordo quadro, potrebbero ad esempio  presentarsi quando gli operatori economici hanno biso ­ gno di disporre di materiale con un periodo di ammor ­ tamento superiore a otto anni che deve essere disponibile  in qualsiasi momento per tutta la durata dell’accordo  quadro. Nel particolare contesto dei gestori di servizi essenziali di pubblica utilità possono verificarsi casi in  cui vi è la necessità sia di accordi quadro più lunghi  sia di una maggiore durata dei singoli appalti, per esem ­ pio nel caso di accordi quadro intesi ad assicurare la  manutenzione ordinaria e straordinaria delle reti, che  possono richiedere l’impiego di apparecchiature costose  da parte di personale che abbia ricevuto una formazione  ad hoc altamente specializzata volta a garantire la conti ­ nuità dei servizi e la riduzione al minimo delle perturba ­ zioni.   (73) Alla luce dell’esperienza acquisita, è altresì necessario  adattare le norme che disciplinano i sistemi dinamici di  acquisizione per consentire agli enti aggiudicatori di  trarre pienamente profitto dalle possibilità offerte da  tale strumento. I sistemi devono essere semplificati, in  particolare dovrebbero essere gestiti in forma di proce ­ dura ristretta e che elimini, di conseguenza, la necessità  di presentare offerte indicative, individuate come uno  degli oneri più gravosi associati ai sistemi dinamici di  acquisizione. Ne consegue che la partecipazione a proce ­ dure di appalto gestite tramite il sistema dinamico di  acquisizione dovrebbe essere consentita a un operatore  economico che presenti una domanda di partecipazione e  che soddisfi i criteri di selezione durante il suo periodo di  validità.   Questa tecnica di acquisizione consente agli enti aggiudi ­ catori di disporre di un ventaglio particolarmente ampio  di offerte e, quindi, di assicurare un’utilizzazione ottimale  dei mezzi finanziari mediante un’ampia concorrenza per  quanto riguarda i prodotti, lavori o servizi di uso comune  o pronti per l’uso che sono generalmente disponibili sul  mercato.   (74) L’esame di queste richieste di partecipazione dovrebbe di  norma essere effettuato entro un periodo massimo di  dieci giorni lavorativi, in quanto la valutazione dei criteri  di selezione si svolgerà in base ai requisiti per la docu ­ mentazione stabiliti dagli enti aggiudicatori, se del caso  conformemente alle disposizioni semplificate della diret ­ tiva 2014/24/UE. Tuttavia, quando viene istituito per la  prima volta un sistema dinamico di acquisizione, gli enti  aggiudicatori potrebbero, in risposta alla prima pubblica ­ zione del bando di gara o dell’invito a manifestare inte ­ resse, trovarsi di fronte a un numero di domande di  partecipazione così elevato da rendere necessario un lasso  di tempo più lungo per esaminarle. È opportuno ammet ­ tere questa possibilità, purché non sia indetto nessun  appalto specifico prima che siano state esaminate tutte  le domande.Gli enti aggiudicatori dovrebbero avere la  facoltà di organizzare il modo in cui intendono esami ­ nare le domande di partecipazione, per esempio deci ­ dendo di effettuare tale esame solo una volta allaIT 28.3.2014 Gazzetta ufficiale dell’Unione europea L 94/255
