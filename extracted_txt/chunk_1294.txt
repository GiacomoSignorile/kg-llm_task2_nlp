
## Page 40

### Text on Page 40
2. Entro sessanta giorni dalla data di entrata in vigore della presente legge, con regolamenti  adottati, ai sensi dell'articolo 17, comma 3, della legge 23 agosto 1988, n. 400, dal Ministro del  tesoro, del bilancio e della programmazione economica, di concerto con il Ministro delle finanze,  possono essere emanate disposizioni intese ad agevolare la rinegoziazione dei mutui di cui al  comma 1.   3. Entro nove mesi dalla data di entrata in vigore della presente legge il Ministro del tesoro, del  bilancio e della programmazione economica riferisce al Parlamento sui risultati dell'attuazione del  presente articolo.  

47. Rimborso dei buoni postali.   1..   2. In materia di esercizio del servizio di tesoreria degli enti locali, disciplinato ai sensi dell'articolo  50 del decreto legislativo 25 febbraio 1995, n. 77, e successive modificazioni, resta applicabile la  disposizione di cui all'articolo 40, comma 1, della legge 23 dicembre 1998, n. 448.   48. Operazioni in titoli di Stato sul mercato secondario e gestione della liquidità.   1..   2. Il Ministro del tesoro, del bilancio e della programmazione economica può autorizzare interventi  di gestione delle disponibilità liquide degli enti della pubblica amministrazione, al fine di  aumentarne la redditività, affidandone il coordinamento al Dipartimento del tesoro, anche per le valutazioni di compatibilità finanziaria.   3. Fatti comunque salvi accordi tra le parti conformi alle condizioni economiche normalmente  definite sul mercato, a decorrere dal 1° gennaio 2000, su tutte le somme di pertinenza dello Stato  o di altri enti pubblici, affidate in gestione o depositate a qualsiasi titolo presso un istituto di credito, deve essere corrisposto un interesse pari al tasso ufficiale di riferimento pubblicato dalla Banca  d'Italia ai sensi dell'articolo 2 del decreto legislativo 24 giugno 1998, n. 213.   TITOLO IV    Interventi per lo sviluppo   Capo I - Disposizioni per agevolare lo sviluppo dell'economia e dell'occupazione    49. Riduzione degli oneri sociali e tutela della maternità.   1. [Con riferimento ai parti, alle adozioni o agli af fidamenti intervenuti successivamente al 1° luglio  2000 per i quali è riconosciuta dal vigente ordinamento la tutela previdenziale obbligatoria, il  complessivo importo della prestazione dovuta se inferiore a lire 3 milioni, ovvero una quota fino a lire 3 milioni se il predetto complessivo importo risulta pari o superiore a tale valore, è posto a  carico del bilancio dello Stato. Conseguentemente, e, quanto agli anni successivi al 2001,  subordinatamente all'adozione dei decreti di cui al comma 2, sono ridotti gli oneri contributivi per  maternità, a carico dei datori di lavoro, per 0,20 punti percentuali. Relativamente agli iscritti  all'assicurazione generale obbligatoria per l'invalidità, la vecchiaia e i superstiti per le gestioni dei
