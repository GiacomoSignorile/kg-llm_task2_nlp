
## Page 103

### Text on Page 103
ALLEGATO VIII   DEFINIZIONE DI TALUNE SPECIFICHE TECNICHE   Ai fini della presente direttiva si intende per:   1) «specifiche tecniche»: a seconda del caso   a) nel caso di appalti di servizi o di forniture, le specifiche contenute in un documento, che definiscono le caratteri ­ stiche richieste di un prodotto o di un servizio, tra cui i livelli di qualità, i livelli di prestazione ambientale e le  ripercussioni sul clima, una progettazione che tenga conto di tutte le esigenze (compresa l’accessibilità per i disabili)  e la valutazione della conformità, la proprietà d’uso, l’uso del prodotto, la sicurezza o le dimensioni, compresi i  requisiti applicabili al prodotto quali la denominazione di vendita, la terminologia, i simboli, il collaudo e i metodi  di prova, l’imballaggio, la marcatura e l’etichettatura, le istruzioni per l’uso, i processi e i metodi di produzione a  ogni stadio del ciclo di vita della fornitura o dei servizi, nonché le procedure di valutazione della conformità;   b) nel caso di appalti di lavori, l’insieme delle prescrizioni tecniche contenute in particolare nei documenti di gara, che  definiscono le caratteristiche richieste di un materiale, un prodotto o una fornitura e che permettono di caratte ­ rizzare un materiale, un prodotto o una fornitura in modo che essi rispondano all’uso a cui sono destinati dagli  enti aggiudicatori. Tra queste caratteristiche rientrano i livelli della prestazione ambientale e le ripercussioni sul  clima, la progettazione che tenga conto di tutti i requisiti (compresa l’accessibilità per i disabili), la valutazione della  conformità, la proprietà d’uso, la sicurezza o le dimensioni, incluse le procedure riguardanti il sistema di garanzia  della qualità, la terminologia, i simboli, il collaudo e metodi di prova, l’imballaggio, la marcatura e l’etichettatura, le  istruzioni per l’uso, nonché i processi e i metodi di produzione in qualsiasi momento del ciclo di vita dei lavori. Le  caratteristiche comprendono altresì le norme riguardanti la progettazione e la determinazione dei costi, le condi ­ zioni di collaudo, d’ispezione e di accettazione dei lavori nonché i metodi e le tecniche di costruzione come pure  ogni altra condizione tecnica che l’ente aggiudicatore può prescrivere, mediante regolamentazione generale o  particolare, in relazione all’opera finita e ai materiali o alle parti che la compongono;   2) «norma»: una specifica tecnica adottata da un organismo riconosciuto di normalizzazione, ai fini di un’applicazione  ripetuta o continua, la cui osservanza non è obbligatoria e che rientra in una delle seguenti categorie:   a) «norma internazionale»: norma adottata da un organismo internazionale di normalizzazione e messa a disposizione  del pubblico;   b) «norma europea»: una norma adottata da un organismo europeo di normalizzazione e messa a disposizione del  pubblico;   c) «norma nazionale»: una norma adottata da un organismo nazionale di normalizzazione e messa a disposizione del  pubblico;   3) «valutazione tecnica europea»: la valutazione documentata delle prestazioni di un prodotto da costruzione in relazione  alle sue caratteristiche essenziali, conformemente al relativo documento per la valutazione europea quale definito  all’articolo 2, punto 12, del regolamento (UE) n. 305/2011 del Parlamento europeo e del Consiglio (  1 );  4) «specifica tecnica comune»: una specifica tecnica nel settore delle TIC elaborata in conformità degli articoli 13 e 14 del  regolamento (UE) n. 1025/2012;   5) «riferimento tecnico»: qualsiasi documento, diverso dalle norme europee, elaborato dagli organismi europei di nor ­ malizzazione secondo procedure adattate all’evoluzione delle esigenze del mercato.IT 28.3.2014 Gazzetta ufficiale dell’Unione europea L 94/345   ( 1 ) Regolamento (UE) n. 305/2011 del Parlamento europeo e del Consiglio, del 9 marzo 2011, che fissa condizioni armonizzate per l a  commercializzazione dei prodotti da costruzione (GU L 88 del 4.4.2011, pag. 5).
