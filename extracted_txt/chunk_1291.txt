
## Page 37

### Text on Page 37
Tale importo include il minore onere contributivo per i medesimi datori di lavoro corrispondente alle  riduzioni di cui al comma 1. Il contributo può essere imputato dalle imprese in bilancio negli  esercizi in cui vengono effettuati i pagamenti, ovvero in quote costanti negli esercizi dal 2000 al  2019;   b) con riferimento al soppresso Fondo di previdenz a per il personale addetto ai pubblici servizi di  telefonia, è stabilito per il triennio 2000-2002 un contributo a carico dei datori di lavoro pari a lire  150 miliardi annue.   3. Con decreto del Ministro del lavoro e della previdenza sociale, di concerto con il Ministro del  tesoro, del bilancio e della programmazione economica, da emanare entro sessanta giorni dalla  data di entrata in vigore della presente legge, sono stabiliti i criteri di ripartizione a carico delle aziende dei versamenti di cui al comma 2, nonché le modalità di corresponsione degli stessi  all'INPS.   42. Fondo di previdenza per il clero.   1. A decorrere dal 1° gennaio 2000 il contributo annuo di cui all'articolo 6, primo comma, della  legge 22 dicembre 1973, n. 903, dovuto dagli iscritti al Fondo di previdenza per il clero secolare e  per i ministri di culto delle confessioni religiose diverse dalla cattolica, è aumentato di lire 800.000  annue, fermi restando i meccanismi di adeguamento del suddetto contributo di cui all'articolo 20  della citata legge n. 903 del 1973.   2. Per gli iscritti al Fondo di cui al comma 1 è stabilita l'elevazione a 68 anni dell'età anagrafica per  il diritto alla pensione di vecchiaia in ragione di un anno per ogni diciotto mesi a decorrere dal 1°  gennaio 2000. Con effetto dalla medesima data e con la medesima scansione temporale è stabilita  l'elevazione del relativo requisito minimo di contribuzione a venti contributi annui. Sono  conseguentemente adeguati i requisiti anagrafici e di c ontribuzione di cui agli articoli 11, 15 e 16  della legge 22 dicembre 1973, n. 903, previsti al fine della rideterminazione degli importi di pensione. L'età anagrafica per il pensionamento di vecchiaia resta confermata a 65 anni per i  soggetti che possono far valere un'anzianità contributiva pari o superiore a quaranta anni.   3. In deroga al comma 2 continua a trovare applicazione il requisito minimo di contribuzione previsto dalla previgente normativa nei confronti degli iscritti che, anteriormente alla data del 31  dicembre 1999, siano stati ammessi alla prosecuzione volontaria di cui all'articolo 9 della citata  legge n. 903 del 1973 e nei confronti degli iscritti che alla data del 31 dicembre 1999 hanno  maturato una anzianità contributiva tale che, anche se incrementata dai periodi intercorrenti tra la  predetta data e quella riferita all'età per il pensionamento di vecchiaia, non consentirebbe loro di conseguire il requisito minimo contributivo di cui al comma 2 del presente articolo. In ogni caso la  somma di cui al terzo comma dell'articolo 15 della citata legge n. 903 del 1973 si aggiunge  tenendo conto del requisito minimo di contribuzione previsto dal comma 2 del presente articolo.   4. Dal 1° gennaio 2000 il Fondo di cui al comma 1 è ordinato con il sistema tecnico-finanziario a ripartizione.
