
## Page 146

### Text on Page 146
27/1 1/2020 Normattiva https://www .normattiva.it/do/atto/export 146 / 230         (Metodi di calcolo del valore stimato delle concessioni) 

  1. Il valore di una concessione, ai fini di cui all'articolo 35, e'   costituito dal fatturato totale del concessionario generato per tutta   la   durata   del   contratto,    al    netto    dell'IVA,    stimato   dall'amministrazione aggiudicatrice o dall'ente aggiudicatore,  quale   corrispettivo dei lavori e dei  servizi  oggetto  della  concessione,   nonche' per le forniture accessorie a tali lavori e servizi.     2. Il valore stimato e' calcolato al momento dell'invio  del  bando   di concessione o, nei casi in cui  non  sia  previsto  un  bando,  al   momento   in   cui   l'amministrazione   aggiudicatrice   o    l'ente   aggiudicatore avvia la procedura di aggiudicazione della concessione.     3. Se il valore della concessione al momento dell'aggiudicazione e'   superiore di piu' del 20 per cento rispetto  al  valore  stimato,  la   stima rilevante e' costituita dal valore della concessione al momento   dell'aggiudicazione.     4. Il valore stimato della  concessione  e'  calcolato  secondo  un   metodo oggettivo specificato nei  documenti  della  concessione.  Nel   calcolo del valore  stimato  della  concessione,  le  amministrazioni   aggiudicatrici e gli enti aggiudicatori tengono conto, se  del  caso,   in particolare dei seguenti elementi:     a) il valore di eventuali forme di opzione ovvero  di  altre  forme   comunque denominate di protrazione nel tempo dei relativi effetti;     b) gli introiti derivanti dal pagamento, da parte degli utenti  dei   lavori e dei servizi, di tariffe e multe diverse da  quelle  riscosse   per   conto   dell'amministrazione   aggiudicatrice    o    dell'ente   aggiudicatore;     c) i pagamenti  o  qualsiasi  vantaggio  finanziario  conferito  al   concessionario,   in   qualsivoglia    forma,    dall'amministrazione   aggiudicatrice o dall'ente aggiudicatore o da  altre  amministrazioni   pubbliche, incluse le compensazioni per l'assolvimento di un  obbligo   di servizio pubblico e le sovvenzioni pubbliche di investimento;     d) il valore delle  sovvenzioni  o  di  qualsiasi  altro  vantaggio   finanziario in qualsivoglia forma conferiti da terzi per l'esecuzione   della concessione;     e) le entrate  derivanti  dalla  vendita  di  elementi  dell'attivo   facenti parte della concessione;     f) il valore dell'insieme delle forniture e  dei  servizi  messi  a   disposizione del concessionario dalle amministrazioni  aggiudicatrici   o dagli enti aggiudicatori, purche' siano necessari per  l'esecuzione   dei lavori o la prestazione dei servizi;     g) ogni premio o pagamento o diverso vantaggio  economico  comunque   denominato ai ((candidati o agli offerenti.))      5.  Nel  calcolo  del   valore   stimato   della   concessione   le   amministrazioni aggiudicatrici o gli enti aggiudicatori tengono conto   degli atti di regolazione delle Autorita' indipendenti.     6. La scelta del metodo per il calcolo  del  valore  stimato  della   concessione non puo' essere fatta con l'intenzione di escludere  tale   concessione dall'ambito di  applicazione  del  presente  codice.  Una   concessione  non  puo'  essere  frazionata  al  fine  di   escluderla   dall'osservanza delle norme del presente codice, tranne nel  caso  in   cui ragioni oggettive lo giustifichino,  valutate  al  momento  della   predisposizione del  bando  dalla  amministrazione  aggiudicatrice  o   dall'ente aggiudicatore.     7. Quando  un'opera  o  un  servizio  proposti  possono  dar  luogo   all'aggiudicazione  di  una  concessione  per  lotti   distinti,   e'   computato il valore  complessivo  stimato  della  totalita'  di  tali   lotti.     8. Quando il valore complessivo dei lotti e' pari o superiore  alla   soglia  di  cui  all'articolo  35  il  presente  codice  si   applica   all'aggiudicazione di ciascun lotto.  

                              Art. 168  

                     (Durata delle concessioni)  

  1. La durata delle concessioni e' limitata ed  e'  determinata  nel   bando  di  gara  dall'amministrazione  aggiudicatrice   o   dall'ente   aggiudicatore  in  funzione  dei  lavori  o  servizi   richiesti   al   concessionario. La stessa e' commisurata al valore della concessione,   nonche' alla complessita' organizzativa dell'oggetto della stessa..     2. ((Per le concessioni ultraquinquennali, la durata massima  della   concessione))   non  puo'  essere  superiore  al  periodo   di   tempo   necessario al recupero degli investimenti da parte del concessionario   individuato sulla base di criteri di ragionevolezza, insieme  ad  una   remunerazione del capitale investito, tenuto conto degli investimenti   necessari per conseguire gli obiettivi  contrattuali  specifici  come   risultante dal piano economico-finanziario. Gli investimenti presi in   considerazione ai fini del calcolo comprendono quelli  effettivamente   sostenuti dal concessionario, sia quelli iniziali sia quelli in corso   di concessione.
