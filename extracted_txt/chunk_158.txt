
## Page 19

### Text on Page 19
TITOLO I   OGGETTO, AMBITO DI APPLICAZIONE, PRINCIPI E  DEFINIZIONI   CAPO I   Ambito di applicazione, principi generali e definizioni   S e z i o n e I   O g g e t t o , a m b i t o d i a p p l i c a z i o n e , p r i n c i p i  g e n e r a l i , d e f i n i z i o n i e s o g l i a   Articolo 1   Oggetto e ambito di applicazione   1. La presente direttiva stabilisce le norme applicabili alle  procedure di aggiudicazione di contratti di concessione indette  da amministrazioni aggiudicatrici ed enti aggiudicatori il cui  valore stimato non è inferiore alla soglia indicata all’articolo 8.   2. La presente direttiva si applica all’aggiudicazione di con ­ cessioni di lavori o di servizi a operatori economici da:   a) amministrazioni aggiudicatrici; o   b) enti aggiudicatori, purché i lavori o i servizi siano destinati  allo svolgimento di una delle attività di cui all’allegato II.   3. L’applicazione della presente direttiva è soggetta all’arti ­ colo 346 TFUE.   4. Gli accordi, le decisioni o altri strumenti giuridici che  disciplinano i trasferimenti di competenze e responsabilità per  l’esecuzione di compiti pubblici tra amministrazioni aggiudica ­ trici o enti aggiudicatori o associazioni di amministrazioni ag ­ giudicatrici o enti aggiudicatori e che non prevedono una re ­ munerazione a fronte di una prestazione contrattuale sono con ­ siderati questioni di organizzazione interna dello Stato membro  interessato e, in quanto tali, esulano dall’ambito di applicazione  della presente direttiva.   Articolo 2   Principio di libera amministrazione delle autorità pubbliche   1. La presente direttiva riconosce il principio per cui le au ­ torità nazionali, regionali e locali possono liberamente organiz ­ zare l’esecuzione dei propri lavori o la prestazione dei propri  servizi in conformità del diritto nazionale e dell’Unione. Tali  autorità sono libere di decidere il modo migliore per gestire  l’esecuzione dei lavori e la prestazione dei servizi per garantire  in particolare un elevato livello di qualità, sicurezza e accessibi ­ lità, la parità di trattamento e la promozione dell’accesso uni ­ versale e dei diritti dell’utenza nei servizi pubblici.  Dette autorità possono decidere di espletare i loro compiti d’in ­ teresse pubblico avvalendosi delle proprie risorse o in coopera ­ zione con altre amministrazioni aggiudicatrici o di conferirli a  operatori economici esterni.   2. La presente direttiva fa salvi i regimi di proprietà degli  Stati membri. In particolare non richiede la privatizzazione di  imprese pubbliche che forniscono servizi al pubblico.   Articolo 3   Principio della parità di trattamento, non discriminazione e  trasparenza   1. Le amministrazioni aggiudicatrici e gli enti aggiudicatori  trattano gli operatori economici su un piano di parità e in  modo non discriminatorio e agiscono con trasparenza e pro ­ porzionalità.   La concezione della procedura di aggiudicazione della conces ­ sione, compresa la stima del valore, non è diretta a escludere  quest’ultima dall’ambito di applicazione della presente direttiva  né a favorire o svantaggiare indebitamente taluni operatori eco ­ nomici o taluni lavori, forniture o servizi.   2. Le amministrazioni aggiudicatrici e gli enti aggiudicatori  mirano a garantire la trasparenza della procedura di aggiudica ­ zione e dell’esecuzione del contratto, nel rispetto dell’arti ­ colo 28.   Articolo 4   Libertà di definire servizi di interesse economico generale   1. La presente direttiva fa salva la libertà, per gli Stati mem ­ bri, di definire, in conformità del diritto dell’Unione, quali essi  ritengano essere servizi d’interesse economico generale, in che  modo tali servizi debbano essere organizzati e finanziati, in  conformità delle regole sugli aiuti di Stato, e a quali obblighi  specifici essi debbano essere soggetti. Parimenti, la presente di ­ rettiva non incide sulle modalità di organizzazione dei sistemi di  sicurezza sociale da parte degli Stati membri.   2. I servizi non economici d’interesse generale non rientrano  nell’ambito di applicazione della presente direttiva.   Articolo 5   Definizioni   Ai fini della presente direttiva si applicano le definizioni seguen ­ ti:  1) «concessioni»: le concessioni di lavori o di servizi di cui alle  lettere a) e b):IT 28.3.2014 Gazzetta ufficiale dell’Unione europea L 94/19
