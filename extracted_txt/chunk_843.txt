
## Page 67

### Text on Page 67
27/1 1/2020 Normattiva https://www .normattiva.it/do/atto/export 67 / 230                               Art. 64  

                        (Dialogo competitivo)  

  1.  Il  provvedimento  con  cui  le  stazioni  appaltanti  di   cui   all'articolo 3, comma 1, lettera a), decidono di ricorrere al dialogo   competitivo deve contenere specifica  motivazione,  i  cui  contenuti   sono richiamati nella relazione unica di cui agli articoli 99  e  139   sulla sussistenza  dei  presupposti  previsti  per  il  ricorso  allo   stesso. L'appalto e' aggiudicato unicamente sulla base  del  criterio   dell'offerta con il miglior  rapporto  qualita'/prezzo  conformemente   all'articolo 95, comma 6.     2. Nel  dialogo  competitivo  qualsiasi  operatore  economico  puo'   chiedere di partecipare in risposta a un  bando  di  gara,  o  ad  un   avviso di indizione di gara, fornendo le informazioni richieste dalla   stazione appaltante, per la selezione qualitativa.     3.  Il  termine  minimo  per  la   ricezione   delle   domande   di   partecipazione e' di trenta giorni dalla  data  di  trasmissione  del   bando di gara ((o, nei settori speciali, se come mezzo  di  indizione   di  gara  e'  usato  un  avviso  sull'esistenza  di  un  sistema   di   qualificazione, dell'invito a confermare  interesse)) .  Soltanto  gli   operatori economici invitati dalle  stazioni  appaltanti  in  seguito   alla valutazione delle informazioni fornite  possono  partecipare  al   dialogo.  Le  stazioni  appaltanti  possono  limitare  il  numero  di   candidati  idonei  da  invitare  a  partecipare  alla  procedura   in   conformita' all'articolo 91.     4. Le stazioni appaltanti indicano nel bando di gara o  nell'avviso   di indizione di gara le loro esigenze e i requisiti  richiesti  e  li   definiscono nel bando  stesso,  nell'avviso  di  indizione  o  in  un   documento descrittivo.     5. Le stazioni appaltanti avviano con i partecipanti selezionati un   dialogo finalizzato all'individuazione e alla definizione  dei  mezzi   piu' idonei a  soddisfare  le  proprie  necessita'.  Nella  fase  del   dialogo possono discutere con i partecipanti  selezionati  tutti  gli   aspetti dell'appalto.     6. Durante  il  dialogo  le  stazioni  appaltanti  garantiscono  la   parita' di trattamento di tutti  i  partecipanti.  A  tal  fine,  non   forniscono  informazioni  che   possano   avvantaggiare   determinati   partecipanti rispetto ad altri.     7. Conformemente all'articolo 53 le stazioni appaltanti non possono   rivelare agli  altri  partecipanti  le  soluzioni  proposte  o  altre   informazioni riservate comunicate da un candidato o da  un  offerente   partecipante  al  dialogo,  senza  l'accordo  di  quest'ultimo.  Tale   accordo non assume la forma di una deroga generale  ma  si  considera   riferito alla comunicazione di informazioni specifiche  espressamente   indicate.     8. I dialoghi competitivi possono svolgersi in fasi  successive  in   modo da ridurre il numero di soluzioni da discutere durante  la  fase   del dialogo applicando i  criteri  di  aggiudicazione  stabiliti  nel   bando di gara, nell'avviso di  indizione  di  gara  o  nel  documento   descrittivo. Nel bando di gara o nell'avviso di indizione di  gara  o   nel  documento  descrittivo  le  stazioni  appaltanti   indicano   se   sceglieranno tale opzione.     9. La stazione appaltante prosegue il dialogo  finche'  non  e'  in   grado  di  individuare  la  soluzione  o  le  soluzioni  che  possano   soddisfare le sue necessitaa'.     10. Dopo aver dichiarato concluso il dialogo e averne  informato  i   partecipanti rimanenti, le stazioni appaltanti  invitano  ciascuno  a   presentare le loro offerte finali  in  base  alla  soluzione  o  alle   soluzioni presentate e  specificate  nella  fase  del  dialogo.  Tali   offerte contengono tutti  gli  elementi  richiesti  e  necessari  per   l'esecuzione del progetto. Su richiesta della stazione appaltante  le   offerte possono essere chiarite, precisate e  perfezionate.  Tuttavia   le precisazioni, i chiarimenti, i  perfezionamenti  o  i  complementi   delle informazioni non possono  avere  l'effetto  di  modificare  gli   aspetti essenziali dell'offerta o dell'appalto, compresi i  requisiti   e le esigenze indicati nel bando di gara, nell'avviso di indizione di   gara o nel documento descrittivo, qualora le variazioni  rischino  di   falsare la concorrenza o di avere un effetto discriminatorio.     11. Le stazioni appaltanti valutano le offerte ricevute sulla  base   dei criteri di aggiudicazione fissati nel bando di gara,  nell'avviso   di indizione  di  gara  o  nel  documento  descrittivo  e  applicano,   altresi', le seguenti disposizioni:     a) i documenti alla base  delle  offerte  ricevute  possono  essere   integrati da quanto emerso nel dialogo competitivo;     b) su richiesta della stazione appaltante possono  essere  condotte   negoziazioni con l'offerente che risulta  aver  presentato  l'offerta   con il miglior rapporto qualita'/prezzo al  fine  di  confermare  gli   impegni finanziari o altri termini contenuti nell'offerta  attraverso   il completamento dei termini del contratto.     12. Le disposizioni di cui alle lettere a) e b)  del  comma  11  si   applicano qualora da cio' non consegua  la  modifica  sostanziale  di
