
## Page 2

### Text on Page 2
applicazione delle norme che disciplinano gli appalti  pubblici. Analogamente, situazioni in cui tutti gli opera ­ tori che soddisfano determinate condizioni sono autoriz ­ zati a svolgere un determinato compito senza selettività,  come i sistemi basati sulla scelta del cliente e i sistemi di  buoni servizio, non dovrebbero essere considerate sistemi  di appalto bensì semplici sistemi di autorizzazione (per  esempio licenze per medicine o servizi medici).   (5) È opportuno rammentare che nessuna disposizione della  presente direttiva obbliga gli Stati membri ad affidare a  terzi o a esternalizzare la prestazione di servizi che desi ­ derano prestare essi stessi o organizzare con strumenti  diversi dagli appalti pubblici ai sensi della presente diret ­ tiva. La prestazione di servizi sulla base di disposizioni  legislative, regolamentari o contratti di lavoro dovrebbe  esulare dall’ambito di applicazione della presente diretti ­ va. In alcuni Stati membri ciò potrebbe verificarsi, ad  esempio, per taluni servizi amministrativi pubblici quali  i servizi esecutivi e legislativi o la fornitura di determinati  servizi alla comunità, come i servizi connessi agli affari  esteri o alla giustizia o i servizi di sicurezza sociale ob ­ bligatoria.   (6) È altresì opportuno ricordare che la presente direttiva  non dovrebbe incidere sulla normativa degli Stati membri  in materia di sicurezza sociale. Essa non dovrebbe nep ­ pure trattare la liberalizzazione di servizi di interesse  economico generale, riservati a enti pubblici o privati,  o la privatizzazione di enti pubblici che forniscono ser ­ vizi.   Occorre parimenti ricordare che gli Stati membri sono  liberi di organizzare la prestazione di servizi sociali ob ­ bligatori o di altri servizi, quali i servizi postali, in quanto  servizi di interesse economico generale o in quanto ser ­ vizi non economici di interesse generale ovvero in  quanto combinazione di tali servizi. È opportuno chiarire  che i servizi non economici di interesse generale non  dovrebbero rientrare nell’ambito di applicazione della  presente direttiva.   (7) Occorre infine ricordare che la presente direttiva lascia  impregiudicata la libertà delle autorità nazionali, regionali  e locali di definire, in conformità del diritto dell’Unione, i  servizi d’interesse economico generale, il relativo ambito  operativo e le caratteristiche del servizio da prestare,  comprese le eventuali condizioni relative alla qualità del  servizio, al fine di perseguire i loro obiettivi di interesse  pubblico. Parimenti, la presente direttiva non dovrebbe  pregiudicare la facoltà delle autorità nazionali, regionali e  locali di fornire, fare eseguire e finanziare i servizi di  interesse economico generale, conformemente all’arti ­ colo 14 TFUE e al protocollo n. 26 sui servizi di interesse  generale allegato al TFUE e al trattato sull’Unione europea  (TUE). Inoltre, la presente direttiva non riguarda il finan ­ ziamento dei servizi di interesse economico generale o le sovvenzioni concesse dagli Stati membri, in particolare  nel settore sociale, in conformità delle norme dell’Unione  sulla concorrenza.   (8) Un appalto dovrebbe essere considerato appalto pubblico  di lavori solo se il suo oggetto riguarda specificamente  l’esecuzione delle attività di cui all’allegato II, anche se  l’appalto può riguardare la fornitura di altri servizi neces ­ sari per l’esecuzione delle suddette attività. Gli appalti  pubblici di servizi, in particolare nel settore dei servizi  di gestione immobiliare, possono in talune circostanze  comprendere dei lavori. Tuttavia, se tali lavori sono ac ­ cessori rispetto all’oggetto principale dell’appalto e costi ­ tuiscono quindi solo una conseguenza eventuale o un  complemento del medesimo, il fatto che detti lavori fac ­ ciano parte dell’appalto non può giustificare la qualifica  di appalto pubblico di lavori per l’appalto pubblico di  servizi.   Tuttavia, vista la diversità degli appalti pubblici di lavori,  è opportuno che le amministrazioni aggiudicatrici pos ­ sano prevedere sia l’aggiudicazione separata che l’aggiu ­ dicazione congiunta di appalti per la progettazione e  l’esecuzione di lavori. La presente direttiva non è intesa  a prescrivere un’aggiudicazione separata o congiunta de ­ gli appalti.   (9) Per la realizzazione di un’opera rispondente ai requisiti  specificati da un’amministrazione aggiudicatrice è neces ­ sario che l’amministrazione in questione abbia adottato  misure volte a definire il tipo di opera o quantomeno che  abbia esercitato un’influenza determinante sulla sua pro ­ gettazione. L’eventualità che l’aggiudicatario realizzi  l’opera totalmente o parzialmente con mezzi propri o  ne assicuri la realizzazione con altri mezzi non dovrebbe  modificare la classificazione dell’appalto come appalto di  lavori, a condizione che si assuma l’obbligo, diretto o  indiretto ma giuridicamente vincolante, di garantire la  realizzazione dei lavori.   (10) La nozione di «amministrazioni aggiudicatrici» e, in par ­ ticolare, quella di «organismi di diritto pubblico» sono  state esaminate ripetutamente nella giurisprudenza della  Corte di giustizia dell’Unione europea. Per precisare che  l’ambito di applicazione della presente direttiva «ratione  personae» dovrebbe rimanere invariato è appropriato  mantenere le definizioni su cui si è basata la Corte e  inserire alcune precisazioni fornite da detta giurispru ­ denza quale chiave di lettura delle definizioni stesse,  senza l’intenzione di alterare la comprensione di tale  concetto quale elaborato dalla giurisprudenza. A tal fine,  è opportuno precisare che un organismo che opera in  condizioni normali di mercato, mira a realizzare un pro ­ fitto e sostiene le perdite che risultano dall’esercizio delle  sue attività non dovrebbe essere considerato un «organi ­ smo di diritto pubblico», in quanto è lecito supporre che  sia stato istituito allo scopo o con l’incarico di soddisfare  esigenze di interesse generale che sono di natura indu ­ striale o commerciale.IT L 94/66 Gazzetta ufficiale dell’Unione europea 28.3.2014
