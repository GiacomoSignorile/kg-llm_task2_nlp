
## Page 36

### Text on Page 36
3. Alle stesse condizioni, un raggruppamento di operatori  economici di cui all’articolo 26 può fare valere le capacità dei  partecipanti al raggruppamento o di altri soggetti.   4. Le amministrazioni aggiudicatrici e gli enti aggiudicatori di  cui all’articolo 7, paragrafo 1, lettera a), escludono un operatore  economico dalla partecipazione a una procedura di aggiudica ­ zione di una concessione qualora abbiano stabilito che tale  operatore economico è stato condannato con sentenza defini ­ tiva per uno dei seguenti motivi:   a) partecipazione a un’organizzazione criminale, quale definita  all’articolo 2 della decisione quadro 2008/841/GAI del Con ­ siglio (  1 );  b) corruzione, come definita all’articolo 3 della convenzione  relativa alla lotta contro la corruzione nella quale sono coin ­ volti funzionari delle Comunità europee o degli Stati membri  dell’Unione europea (  2 ) e all’articolo 2, paragrafo 1, della  decisione quadro 2003/568/GAI del Consiglio (  3 ), nonché  corruzione come definita nel diritto nazionale dell’ammini ­ strazione aggiudicatrice o dell’ente aggiudicatore ovvero del ­ l’operatore economico;   c) frode ai sensi dell’articolo 1 della convenzione relativa alla  tutela degli interessi finanziari delle Comunità europee (  4 );  d) reati terroristici o reati connessi ad attività terroristiche, quali  definiti rispettivamente all’articolo 1 e all’articolo 3 della  decisione quadro 2002/475/GAI del Consiglio (  5 ) ovvero isti ­ gazione, concorso o tentativo di commettere un reato quali  definiti all’articolo 4 della stessa decisione quadro;   e) riciclaggio di proventi di attività criminose o finanziamento  del terrorismo, quali definiti all’articolo 1 della direttiva  2005/60/CE del Parlamento europeo e del Consiglio (  6 ); f) lavoro minorile e altre forme di tratta di esseri umani defi ­ nite all’articolo 2 della direttiva 2011/36/UE del Parlamento  europeo e del Consiglio (  7 ).  L’obbligo di escludere un operatore economico si applica anche  nel caso in cui la persona condannata definitivamente è un  membro del consiglio di amministrazione, di direzione o di  vigilanza di tale operatore economico o è una persona ivi  avente poteri di rappresentanza, di decisione o di controllo.   Gli enti aggiudicatori diversi da quelli di cui all’articolo 7, para ­ grafo 1, lettera a), possono escludere un operatore economico  dalla partecipazione a una procedura di aggiudicazione di una  concessione qualora siano a conoscenza del fatto che tale ope ­ ratore economico è stato condannato con sentenza definitiva  per uno dei motivi di cui al primo comma.   5. Le amministrazioni aggiudicatrici e gli enti aggiudicatori di  cui all’articolo 7, paragrafo 1, lettera a), escludono un operatore  economico dalla partecipazione a una procedura di aggiudica ­ zione di una concessione qualora siano a conoscenza del fatto  che l’operatore economico non ha ottemperato agli obblighi  relativi al pagamento di imposte o contributi previdenziali e  se ciò è stato stabilito da una decisione giudiziaria o ammini ­ strativa avente effetto definitivo e vincolante secondo la legisla ­ zione del paese in cui è stabilito o dello Stato membro dell’am ­ ministrazione aggiudicatrice o dell’ente aggiudicatore.   Inoltre, le amministrazioni aggiudicatrici e gli enti aggiudicatori  di cui all’articolo 7, paragrafo 1, lettera a), possono escludere o  possono essere obbligati dagli Stati membri a escludere dalla  partecipazione a una procedura di aggiudicazione di una con ­ cessione un operatore economico se l’amministrazione aggiudi ­ catrice o l’ente aggiudicatore può dimostrare con qualunque  mezzo adeguato che l’operatore economico non ha ottemperato  agli obblighi relativi al pagamento di imposte o contributi pre ­ videnziali.   Il presente paragrafo non è più applicabile quando l’operatore  economico ha ottemperato ai suoi obblighi pagando o impe ­ gnandosi in modo vincolante a pagare le imposte o i contributi  previdenziali dovuti, compresi eventuali interessi o multe.   6. Gli Stati membri possono prevedere, in via eccezionale,  una deroga alle esclusioni obbligatorie di cui ai paragrafi 4 e 5  per esigenze imperative connesse a un interesse generale quali la  sanità pubblica e la tutela dell’ambiente.IT L 94/36 Gazzetta ufficiale dell’Unione europea 28.3.2014   ( 1 ) Decisione quadro 2008/841/GAI del Consiglio, del 24 ottobre  2008, relativa alla lotta contro la criminalità organizzata (GU  L 300 dell’11.11.2008, pag. 42).   ( 2 ) GU C 195 del 25.6.1997, pag. 1.   ( 3 ) Decisione quadro 2003/568/GAI del Consiglio, del 22 luglio 2003,  relativa alla lotta contro la corruzione nel settore privato (GU L 192  del 31.7.2003, pag. 54).   ( 4 ) GU C 316 del 27.11.1995, pag. 48.   ( 5 ) Decisione quadro 2002/475/GAI del Consiglio, del 13 giugno 2002,  sulla lotta contro il terrorismo (GU L 164 del 22.6.2002, pag. 3).   ( 6 ) Direttiva 2005/60/CE del Parlamento europeo e del Consiglio, del  26 ottobre 2005, relativa alla prevenzione dell’uso del sistema fi ­ nanziario a scopo di riciclaggio dei proventi di attività criminose e di  finanziamento del terrorismo (GU L 309 del 25.11.2005, pag. 15).  ( 7 ) Direttiva 2011/36/UE del Parlamento europeo e del Consiglio, del  5 aprile 2011, concernente la prevenzione e la repressione della  tratta di esseri umani e la protezione delle vittime, e che sostituisce  la decisione quadro del Consiglio 2002/629/GAI (GU L 101 del  15.4.2011, pag. 1).
