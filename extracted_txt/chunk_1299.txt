
## Page 45

### Text on Page 45
1. Le disposizioni previste dall'articolo 27 della legge 23 dicembre 1998, n. 448, continuano ad  applicarsi anche nell'anno scolastico 2000-2001. A tal fine è autorizzata la spesa di lire 100 miliardi  per l'anno 2000.  

54. Ulteriori finanziamenti.   1. Al fine di agevolare lo sviluppo dell'economia e dell'occupazione, sono autorizzati nel triennio  2000-2002 i limiti d'impegno di cui alla tabella 3, allegata alla presente legge, con la decorrenza e l'anno terminale ivi indicati.   2. È autorizzata la spesa di lire 1.000 miliardi, per ciascuno degli anni 2000 e 2001, per la  copertura degli oneri indicati all'articolo 2, comma 13, ultimo periodo, della legge 13 maggio 1999,  n. 133.   3..   4. Il contributo agli acquisti di ciclomotori e motoveicoli di cui all'articolo 22 della legge 7 agosto  1997, n. 266, nonché all'articolo 6 della legge 11 maggio 1999, n. 140, è prorogato al 31 dicembre  2000 per gli acquisti di ciclomotori e motoveicoli confor mi ai limiti di emissione previsti dal capitolo  5 della direttiva 97/24/CE del Parlamento europeo e del Consiglio, del 17 giugno 1997.   5. Ai fini della gestione del Fondo di cui all'articolo 14 della legge 17 febbraio 1982, n. 46, con il  decreto di cui all'articolo 10, comma 2, del decreto legislativo 27 luglio 1999, n. 297, si provvede a  rideterminare la tipologia e le misure delle agevolazioni, le modalità ed i criteri per la concessione e l'erogazione dei benefìci, le modalità di rideterminazione dei tassi agevolati applicati ai  finanziamenti in essere alla data di entrata in vigore della presente legge, qualora più elevati di  quello determinato sulla base del tasso di riferimento vigente alla predetta data maggiorato di un  punto percentuale. L'articolo 15 e l'articolo 16, ad eccezione del secondo comma, della legge 17  febbraio 1982, n. 46, e l'articolo 37 della legge 5 ottobre 1991, n. 317, sono abrogati a decorrere dalla data di pubblicazione del decreto attuativo del presente comma.   6. Sono abrogati il comma 2 dell'articolo 13 della legge 5 ottobre 1991, n. 317, e il comma 3  dell'articolo 11 del decreto legislativo 18 dicembre 1997, n. 471, in materia di sanzioni  amministrative connesse alle revoche delle agevolazioni per gli interventi di cui alla predetta legge n. 317 del 1991. Le disposizioni del presente comma operano anche per le revoche già disposte  per le quali alla data di entrata in vigore della presente legge non sono stati ancora adottati i relativi  provvedimenti sanzionatori.   7. A decorrere dalla data di entrata in vigore della presente legge, gli interessi semplici di cui  all'articolo 3, comma 2, del decreto-legge 23 settembre 1994, n. 547, convertito, con modificazioni,  dalla legge 22 novembre 1994, n. 644, non ancora liquidati alla predetta data, sono calcolati al  tasso di riferimento vigente al 31 dicembre di ciascuno degli anni cui le rate di contributo si  riferiscono.   55. Disposizioni per la Regione siciliana.
