
## Page 11

### Text on Page 11
(60) Ai fini della riservatezza nel corso della procedura, le  amministrazioni aggiudicatrici e gli enti aggiudicatori  nonché gli operatori economici non dovrebbero rivelare  informazioni considerate riservate. L’inosservanza di tale  obbligo dovrebbe comportare l’applicazione di sanzioni  adeguate, come e ove previsto dal diritto civile o ammini ­ strativo degli Stati membri.   (61) Al fine di combattere le frodi, i favoritismi e la corru ­ zione e prevenire conflitti di interesse, gli Stati membri  dovrebbero adottare misure adeguate per garantire la tra ­ sparenza della procedura di aggiudicazione e la parità di  trattamento di tutti i candidati e gli offerenti. Tali misure  dovrebbero mirare, in particolare, ad eliminare i conflitti  di interesse e altre irregolarità gravi.   (62) Per consentire a tutti gli operatori interessati di presen ­ tare domanda di partecipazione e offerte, le amministra ­ zioni aggiudicatrici e gli enti aggiudicatori dovrebbero  essere tenuti a rispettare un termine minimo per la rice ­ zione delle domande di partecipazione e delle offerte.   (63) La scelta di criteri di selezione proporzionati, non discri ­ minatori ed equi e la loro applicazione agli operatori  economici è essenziale per garantire a questi l’effettivo  accesso alle opportunità economiche offerte dalle conces ­ sioni. In particolare, la possibilità concessa ai candidati di  far ricorso alle capacità di altri soggetti può essere un  fattore determinante per consentire la partecipazione  delle PMI. È quindi opportuno stabilire che i criteri di  selezione debbano riguardare soltanto la capacità tecnica,  professionale, finanziaria ed economica degli operatori ed  essere collegati all’oggetto del contratto, debbano essere  indicati nel bando di concessione e non possano impe ­ dire a un operatore economico, salvo in circostanze ec ­ cezionali, di far ricorso alle capacità di altri soggetti,  indipendentemente dalla natura giuridica dei suoi rap ­ porti con essi, qualora l’operatore dimostri all’ammini ­ strazione aggiudicatrice o all’ente aggiudicatore che di ­ sporrà delle risorse necessarie.   (64) Inoltre, al fine di una migliore integrazione di considera ­ zioni sociali ed ambientali nelle procedure di aggiudica ­ zione delle concessioni, le amministrazioni aggiudicatrici  o gli enti aggiudicatori dovrebbero avere la facoltà di  applicare criteri di aggiudicazione o condizioni di esecu ­ zione della concessione riguardanti lavori o servizi og ­ getto del contratto di concessione sotto ogni aspetto e in  qualsiasi fase dei loro cicli di vita, dall’estrazione delle  materie prime per il prodotto alla fase di smaltimento  dello stesso, compresi fattori coinvolti nel processo spe ­ cifico di produzione, prestazione o commercializzazione  di questi lavori o servizi o in un processo specifico nel  corso di una fase successiva del loro ciclo di vita, anche  se questi fattori non sono parte del loro contenuto so ­ stanziale. Criteri e condizioni riguardanti tale processo di  produzione o prestazione possono ad esempio consistere  nel fatto che i servizi oggetto della concessione siano  prestati usando macchine efficienti dal punto di vista energetico. In base alla giurisprudenza della Corte di giu ­ stizia dell’Unione europea, vi rientrano anche criteri di  aggiudicazione o condizioni di esecuzione della conces ­ sione riguardanti l’utilizzazione di prodotti del commer ­ cio equo e solidale nel corso dell’esecuzione della con ­ cessione da aggiudicare. I criteri e le condizioni riguar ­ danti il commercio e le relative condizioni possono fare  riferimento, per esempio, all’obbligo di pagare ai subap ­ paltatori un prezzo minimo e un sovrapprezzo. Le con ­ dizioni di esecuzione della concessione basate su consi ­ derazioni ambientali potrebbero comprendere, ad esem ­ pio, la riduzione al minimo dei rifiuti o l’uso efficiente  delle risorse.   (65) I criteri di aggiudicazione o le condizioni di esecuzione  della concessione riguardanti aspetti sociali del processo  di produzione dovrebbero essere applicati conforme ­ mente alla direttiva 96/71/CE, quale interpretata dalla  Corte di giustizia dell’Unione europea, e non dovrebbero  essere scelti o applicati in modo da discriminare diretta ­ mente o indirettamente gli operatori economici di altri  Stati membri o di paesi terzi che sono parti dell’accordo  dell’Organizzazione mondiale del commercio sugli ap ­ palti pubblici («AAP») o degli accordi sul libero scambio  ai quali l’Unione aderisce. I requisiti riguardanti le condi ­ zioni di lavoro fondamentali disciplinate dalla direttiva  96/71/CE, quali le tariffe minime salariali, dovrebbero  pertanto rimanere al livello stabilito dalla legislazione  nazionale o da contratti collettivi applicati in conformità  del diritto dell’Unione nel contesto di tale direttiva. Le  condizioni di esecuzione della concessione potrebbero  anche essere intese a favorire l’attuazione di misure volte  a promuovere l’uguaglianza tra uomini e donne sul lavo ­ ro, una maggiore partecipazione delle donne al mercato  del lavoro e la conciliazione tra lavoro e vita privata, la  protezione dell’ambiente o il benessere degli animali e,  per rispettare nella sostanza le disposizioni delle conven ­ zioni fondamentali dell’Organizzazione internazionale del  lavoro (OIL), ad assumere un numero di persone svan ­ taggiate superiore a quello stabilito dalla legislazione na ­ zionale.   (66) Possono essere oggetto dei criteri di aggiudicazione o  delle condizioni di esecuzione della concessione anche  misure intese alla tutela della salute del personale coin ­ volto nel processo di esecuzione della concessione, alla  promozione dell’integrazione sociale di persone svantag ­ giate o di membri di gruppi vulnerabili nel personale  incaricato dell’esecuzione della concessione o della for ­ mazione nelle competenze richieste per la concessione in  questione, purché riguardino i lavori o i servizi oggetto  della concessione. Per esempio, tali criteri o condizioni  potrebbero riferirsi, tra l’altro, all’assunzione di disoccu ­ pati di lunga durata, ad azioni di formazione per disoc ­ cupati o giovani da effettuarsi nel corso dell’esecuzione  della concessione da aggiudicare. Nelle specifiche tecniche  le amministrazioni aggiudicatrici possono prevedere re ­ quisiti di natura sociale che caratterizzano direttamente il  prodotto o servizio in questione, quali l’accessibilità per  persone con disabilità o la progettazione adeguata per  tutti gli utenti.IT 28.3.2014 Gazzetta ufficiale dell’Unione europea L 94/11
