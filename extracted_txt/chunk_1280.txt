
## Page 26

### Text on Page 26
conformità ai criteri stabiliti dalle regioni e dai contratti collettivi nazionali di lavoro e sono a totale  carico dei richiedenti. Per le predette prestazioni all'azienda compete il rimborso dei costi diretti ed  indiretti sostenuti nonché una quota della tariffa nella misura stabilita dai contratti collettivi  nazionali.   6. I contratti collettivi nazionali di lavoro stabiliscono i criteri per la determinazione dei proventi da  corrispondere ai dirigenti sanitari in relazione alle specifiche prestazioni, nel rispetto dei limiti  previsti dal presente articolo.   7. Il comma 17 dell'articolo 1 della legge 23 dicembre 1996, n. 662, e l'ultimo periodo del comma 6  dell'articolo 3 della legge 23 dicembre 1994, n. 724, sono abrogati.   8. Le economie derivanti dall'attuazione delle dispos izioni di cui ai commi da 1 a 7 sono destinate  in misura non superiore a 80 miliardi di lire al fondo per l'esclusività del rapporto dei dirigenti del  ruolo sanitario di cui all'articolo 72, comma 6, della legge 23 dicembre 1998, n. 448. Il predetto  fondo è integrato a decorrere dall'anno 2000 di lire 70 miliardi annue; corrispondentemente le  disponibilità destinate al finanziamento dei progetti di cui all'articolo 1, comma 34-bis, della legge  23 dicembre 1996, n. 662, e successive modificazioni, sono ridotte a decorrere dall'anno 2000 di lire 70 miliardi annue.   9. Entro sei mesi dalla data di entrata in vigore della presente legge, il Ministro della sanità  predispone una relazione che attesti la situazione dell'attività libero-professionale dei medici nelle  strutture pubbliche. La relazione è trasmessa al Parlamento.   10. Al fine di potenziare le attività previste dall'articolo 72, comma 1, della legge 23 dicembre 1998, n. 448, è autorizzata l'ulteriore spesa di 1.500 miliardi di lire per gli anni 2000-2001, di cui 750 per  l'anno 2000 e 750 per l'anno 2001.   11. Le disponibilità destinate al finanziamento dei progetti di cui all'articolo 1, comma 34-bis, della  legge 23 dicembre 1996, n. 662, e successive modificazioni, sono ridotte di lire 750 miliardi per  ciascuno degli anni 2000 e 2001.   12. Per consentire il potenziamento delle strutture di radioterapia nell'ambito dei programmi di  edilizia sanitaria di cui all'articolo 20 della legge 11 marzo 1988, n. 67, è autorizzata l'ulteriore  spesa di lire 10 miliardi per ciascuno degli anni 2000, 2001 e 2002.   13. Ai fini dell'utilizzo delle risorse di cui all'articolo 50, comma 1, lettera c), della legge 23 dicembre 1998, n. 448, le istituzioni pubbliche di assistenza e beneficenza (IPAB), che risultino  essere state inserite nei programmi di intervento per la realizzazione di residenze sanitarie  assistenziali per anziani e disabili non autosufficienti e siano già state ammesse ai finanziamenti  disposti dall'articolo 20 della legge 11 marzo 1988, n. 67, e successive modificazioni, conservano il  contributo attribuito a condizione che:   a) le IPAB stesse, ancorché depubblicizzate, risultino essere enti senza scopo di lucro;
