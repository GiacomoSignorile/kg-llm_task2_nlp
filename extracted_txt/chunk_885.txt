
## Page 109

### Text on Page 109
27/1 1/2020 Normattiva https://www .normattiva.it/do/atto/export 109 / 230  16. Al fine di contrastare  il  fenomeno  del  lavoro  sommerso  ed   irregolare,  il  documento  unico  di  regolarita'  contributiva   e'   comprensivo della verifica della  congruita'  della  incidenza  della   mano  d'opera  relativa  allo  specifico  contratto  affidato.   Tale   congruita', per i lavori edili e' verificata  dalla  Cassa  edile  in   base all'accordo assunto a livello nazionale  tra  le  parti  sociali   firmatarie del contratto collettivo nazionale  comparativamente  piu'   rappresentative per l'ambito del settore edile ed  il  Ministero  del   lavoro  e  delle  politiche  sociali;  per  i  lavori  non  edili  e'   verificata in comparazione  con  lo  specifico  contratto  collettivo   applicato.     17. I piani di sicurezza di cui al decreto legislativo del 9 aprile   2008, n. 81 sono messi  a  disposizione  delle  autorita'  competenti   preposte  alle  verifiche  ispettive  di  controllo   dei   cantieri.   L'affidatario  e'  tenuto  a  curare  il  coordinamento  di  tutti  i   subappaltatori  operanti  nel  cantiere,  al  fine  di  rendere   gli   specifici piani redatti dai singoli  subappaltatori  compatibili  tra   loro  e  coerenti   con   il   piano   presentato   dall'affidatario.   Nell'ipotesi di  raggruppamento  temporaneo  o  di  consorzio,  detto   obbligo incombe al mandatario. Il direttore tecnico  di  cantiere  e'   responsabile del rispetto del piano da  parte  di  tutte  le  imprese   impegnate nell'esecuzione dei lavori.     18. L'affidatario che si avvale del subappalto o del  cottimo  deve   allegare alla copia autentica del contratto la dichiarazione circa la   sussistenza o meno di eventuali forme di controllo o di  collegamento   a norma dell'articolo 2359 del codice  civile  con  il  titolare  del   subappalto  o  del  cottimo.  Analoga   dichiarazione   deve   essere   effettuata  da  ciascuno  dei  soggetti  partecipanti  nel  caso   di   raggruppamento  temporaneo,  societa'  o   consorzio.   La   stazione   appaltante provvede al rilascio dell'autorizzazione di cui al comma 4   entro trenta giorni  dalla  relativa  richiesta;  tale  termine  puo'   essere prorogato una sola volta, ove ricorrano  giustificati  motivi.   Trascorso tale termine senza che si sia provveduto,  l'autorizzazione   si intende concessa. Per i subappalti o cottimi di importo  inferiore   al 2 per cento dell'importo delle prestazioni affidate o  di  importo   inferiore   a   100.000   euro,   i   termini   per    il    rilascio   dell'autorizzazione da parte della stazione appaltante  sono  ridotti   della meta'.     19. L'esecuzione delle prestazioni affidate in subappalto non  puo'   formare oggetto di ulteriore subappalto.     20. Le disposizioni di cui al presente articolo si applicano  anche   ai raggruppamenti temporanei e alle societa' anche consortili, quando   le imprese riunite o consorziate non intendono eseguire  direttamente   le prestazioni scorporabili; si applicano altresi'  agli  affidamenti   con procedura negoziata. Ai fini dell'applicazione delle disposizioni   del presente articolo e' consentita, in deroga all'articolo 48, comma   9, primo periodo, la costituzione dell'associazione in partecipazione   quando l'associante non intende eseguire direttamente le  prestazioni   assunte in appalto.     21. E' fatta salva la facolta' per le regioni a statuto speciale  e   per le  province  autonome  di  Trento  e  Bolzano,  sulla  base  dei   rispettivi statuti  e  delle  relative  norme  di  attuazione  e  nel   rispetto  della  normativa  comunitaria  vigente   e   dei   principi   dell'ordinamento  comunitario,  di  disciplinare  ulteriori  casi  di   pagamento diretto dei subappaltatori.     22. Le stazioni appaltanti rilasciano i certificati  necessari  per   la partecipazione e la qualificazione di cui all'articolo  83,  comma   1,  e  all'articolo  84,  comma  4,  lettera   b),   all'appaltatore,   scomputando dall'intero valore dell'appalto il valore e la  categoria   di quanto eseguito attraverso il subappalto. I subappaltatori possono   richiedere alle  stazioni  appaltanti  i  certificati  relativi  alle   prestazioni oggetto di appalto realmente eseguite.  

--------------   AGGIORNAMENTO (12)     Il D.L. 18 aprile 2019, n. 32, convertito con  modificazioni  dalla   L. 14 giugno 2019, n. 55, ha disposto (con l'art. 1,  comma  18)  che   "Nelle more di una complessiva revisione  del  codice  dei  contratti   pubblici, di cui al decreto legislativo 18 aprile 2016, n.  50,  fino   al 31 dicembre  2020,  in  deroga  all'articolo  105,  comma  2,  del   medesimo codice, fatto salvo quanto previsto dal comma 5 del medesimo   articolo 105, il subappalto e' indicato dalle stazioni appaltanti nel   bando di gara  e  non  puo'  superare  la  quota  del  40  per  cento   dell'importo  complessivo  del  contratto  di   lavori,   servizi   o   forniture. Fino alla medesima data di cui al periodo precedente, sono   altresi' sospese l'applicazione del comma 6 dell'articolo 105  e  del   terzo periodo del comma 2 dell'articolo 174, nonche' le verifiche  in   sede di gara, di cui all'articolo 80 del medesimo codice, riferite al   subappaltatore".  

                              Art. 106
