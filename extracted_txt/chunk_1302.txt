
## Page 48

### Text on Page 48
a) delle proposte di programmi regionali che i competenti organi delle regioni e delle province  autonome di Trento e di Bolzano possono presentare al Ministero delle politiche agricole e forestali  entro il 30 ottobre di ciascun anno;   b) delle priorità stabilite al comma 2-bis.   3. Il contributo di cui al comma 1 è corrisposto in rate semestrali con scadenza il giorno 15 del  mese successivo con le modalità stabilite con decreto del Ministro delle politiche agricole e  forestali di concerto con il Ministro del tesoro , del bilancio e della programmazione economica.   3-bis. Le attività di ricezione e di ospitalità, compresa la degustazione dei prodotti aziendali e  l'organizzazione di attività ricreative, culturali e didattiche svolte da aziende agricole nell'ambito  della diffusione di prodotti agricoli biologici o di qualità, possono essere equiparate ai sensi di  legge alle attività agrituristiche di cui all'articolo 2 della legge 5 dicembre 1985, n. 730, secondo i  princìpi in essa contenuti e secondo le disposizioni emanate dalle regioni o dalle province  autonome.   3-ter. In deroga alle disposizioni vigenti è consentita ai produttori di prodotti a denominazione di  origine protette (DOP), a indicazione geografica protette (IGP) e con attenzione di specificità (AS),  cui ai regolamenti (CEE) n. 2081/92 e n. 2082/92 del Consiglio, del 14 luglio 1992, ivi compresi i  prodotti ammessi a tutela provvisoria, la presentazione, la degustazione e la vendita, anche per via  telematica, secondo disposizioni emanate dalle regioni o dalle province autonome. Al comma 8  dell'articolo 10 della legge 21 dicembre 1999, n. 526, dopo le parole «la vendita diretta» sono inserite le seguenti: «anche per via telematica».   4. Per garantire la promozione della produzione agricola biologica e di qualità, le istituzioni  pubbliche che gestiscono mense scolastiche ed ospedaliere prevedono nelle diete giornaliere  l'utilizzazione di prodotti biologici, tipici e tradizionali nonché di quelli a denominazione protetta, tenendo conto delle linee guida e delle altre raccomandazioni dell'Istituto nazionale della  nutrizione. Gli appalti pubblici di servizi relativi alla ristorazione delle istituzioni suddette sono  aggiudicati ai sensi dell'articolo 23, comma 1, lettera b), del decreto legislativo 17 marzo 1995, n.  157, e successive modificazioni, attribuendo valore preminente all'elemento relativo alla qualità dei  prodotti agricoli offerti.   4-bis. Presso il Ministero delle politiche agricole e forestali è istituito un comitato per la valorizzazione e la tutela del patrimonio alimentare italiano, con il compito di censire le lavorazioni  alimentari tipiche italiane, nonché di tutelarle, valorizzarle e diffonderne la conoscenza in Italia e  nel mondo. Del comitato fanno parte esperti di settore, rappresentanti delle categorie produttive,  delle regioni e delle amministrazioni interessate. Con decreto del Ministro delle politiche agricole e  forestali sono dettate le regole relative alla composizione ed al funzionamento del Comitato, che svolge anche le funzioni e le attività del comitato di cui ai commi 3, 4 e 5 dell'articolo 8 del decreto  legislativo 30 aprile 1998, n. 173, che è soppresso.
