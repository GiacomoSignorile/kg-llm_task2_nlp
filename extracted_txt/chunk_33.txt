
## Page 26

### Text on Page 26
(126)  Tradizionalmente si è fatto ricorso ai concorsi di proget ­ tazione soprattutto nel settore della pianificazione terri ­ toriale, dell’urbanistica, dell’architettura, dell’ingegneria o  dell’elaborazione di dati. Occorre tuttavia rammentare  che tali strumenti flessibili potrebbero essere utilizzati  anche per altri scopi e che si può stabilire che i successivi  contratti di servizio siano aggiudicati al vincitore o a uno  dei vincitori del concorso di progettazione mediante una  procedura negoziata senza pubblicazione.   (127)  La valutazione ha messo in evidenza che è ancora pos ­ sibile migliorare considerevolmente l’applicazione della  normativa dell’Unione in materia di appalti pubblici. Ai  fini di un’applicazione delle norme più efficiente e coe ­ rente è essenziale avere un quadro chiaro dei possibili  problemi strutturali e delle tendenze generali delle politi ­ che nazionali in materia di appalti, onde far fronte agli  eventuali problemi in modo più mirato. Tale quadro  dovrebbe essere acquisito mediante un adeguato monito ­ raggio, i cui risultati dovrebbero essere pubblicati perio ­ dicamente, al fine di consentire un dibattito informato  sui possibili miglioramenti delle norme e delle prassi in  materia di appalti. Acquisire un quadro chiaro potrebbe  fornire informazioni circa l’applicazione delle norme su ­ gli appalti pubblici nel contesto dell’attuazione di progetti  cofinanziati dall’Unione. Gli Stati membri dovrebbero  mantenere la facoltà di definire le modalità di tale mo ­ nitoraggio e di decidere chi dovrà effettuarlo in pratica; in  questo contesto dovrebbero anche mantenere la facoltà  di decidere se il monitoraggio debba basarsi su un con ­ trollo a posteriori estrapolato da campioni o su un con ­ trollo sistematico ex ante delle procedure di appalto pub ­ blico contemplate dalla presente direttiva. Dovrebbe es ­ sere possibile sottoporre eventuali problemi all’attenzione  degli organismi competenti; a tal fine non dovrebbe es ­ sere necessario che coloro che hanno effettuato il moni ­ toraggio siano legittimati a stare in giudizio in modo  indipendente dinanzi a corti e tribunali.Anche migliori  orientamenti e informazioni e un migliore sostegno agli  enti aggiudicatori e agli operatori economici potrebbero  contribuire ampiamente ad accrescere l’efficienza degli  appalti pubblici, migliorando le conoscenze, la certezza  del diritto e la professionalizzazione delle prassi sugli  appalti pubblici. Tali orientamenti dovrebbero essere  messi a disposizione degli enti aggiudicatori e degli ope ­ ratori economici qualora risultino necessari al fine di  migliorare la corretta applicazione delle norme. Gli orien ­ tamenti da fornire potrebbero abbracciare tutti gli aspetti  pertinenti degli appalti pubblici, quali la pianificazione  degli acquisti, le procedure, la scelta delle tecniche e degli  strumenti nonché le buone prassi nello svolgimento delle  procedure. Per quanto riguarda le questioni giuridiche, gli  orientamenti non dovrebbero necessariamente consistere  in un’analisi giuridica completa di tali questioni; potreb ­ bero limitarsi a un’indicazione generale degli elementi da  prendere in considerazione per la successiva analisi det ­ tagliata delle questioni, per esempio facendo riferimento  alla giurisprudenza che potrebbe essere pertinente o a  note orientative o ad altre fonti che hanno esaminato  la questione specifica.  (128)  La direttiva 92/13/CEE prevede che determinate proce ­ dure di ricorso siano accessibili per lo meno a chiunque  abbia o abbia avuto interesse a ottenere l’aggiudicazione  di un determinato appalto e che sia stato o rischi di  essere leso a causa di una violazione del diritto del ­ l’Unione in materia di appalti pubblici o delle norme  nazionali che recepiscono tale diritto. La presente diret ­ tiva non dovrebbe pregiudicare queste procedure di ricor ­ so. Tuttavia, i cittadini, i soggetti interessati, organizzati o  meno, e altre persone o organismi che non hanno ac ­ cesso alle procedure di ricorso di cui alla direttiva  92/13/CEE hanno comunque un interesse legittimo in  qualità di contribuenti a un corretto svolgimento delle  procedure di appalto. Dovrebbero pertanto avere la pos ­ sibilità, con modalità diverse dal sistema di ricorso di cui  alla direttiva 92/13/CEE e senza che ciò comporti neces ­ sariamente una loro azione dinanzi a corti e tribunali, di  segnalare le eventuali violazioni della presente direttiva  all’autorità o alla struttura competente. Al fine di non  creare duplicazioni di autorità o strutture esistenti, gli  Stati membri dovrebbero essere in grado di prevedere il  ricorso ad autorità o strutture di controllo generali, or ­ gani di vigilanza settoriali, autorità di vigilanza comunali,  autorità competenti in materia di concorrenza, al Media ­ tore o ad autorità nazionali competenti in materia di  audit.   (129)  Al fine di sfruttare appieno il potenziale degli appalti  pubblici nel conseguimento degli obiettivi della strategia  Europa 2020 per una crescita intelligente, sostenibile e  inclusiva, anche gli appalti in materia ambientale, sociale  e di innovazione dovranno fare la loro parte. È pertanto  importante ottenere una panoramica degli sviluppi nel  campo degli appalti strategici che consenta di formarsi  un parere con cognizione di causa sulle tendenze generali  a livello globale in tale settore. In questo contesto pos ­ sono, evidentemente, essere usate anche eventuali rela ­ zioni appropriate già elaborate.   (130)  Dato il potenziale delle PMI per la creazione di posti di  lavoro, la crescita e l’innovazione, è importante incorag ­ giare la loro partecipazione agli appalti pubblici, sia tra ­ mite disposizioni appropriate nella presente direttiva che  tramite iniziative a livello nazionale. Le nuove disposi ­ zioni della presente direttiva dovrebbero contribuire al  miglioramento del livello di successo, ossia la percentuale  delle PMI rispetto al valore complessivo degli appalti  aggiudicati. Non è appropriato imporre percentuali ob ­ bligatorie di successo, ma occorre tenere sotto stretto  controllo le iniziative nazionali volte a rafforzare la par ­ tecipazione delle PMI, data la sua importanza.IT L 94/268 Gazzetta ufficiale dell’Unione europea 28.3.2014
