
## Page 32

### Text on Page 32
Articolo 29   Norme applicabili alle comunicazioni   1. Fatti salvi i casi in cui l’uso dei mezzi elettronici è obbli ­ gatorio ai sensi dell’articolo 33, paragrafo 2, e dell’articolo 34,  gli Stati membri o le amministrazioni aggiudicatrici ed enti  aggiudicatori possono scegliere uno o più dei seguenti mezzi  di comunicazione per tutte le comunicazioni e gli scambi di  informazioni:   a) mezzi elettronici;   b) posta o fax;   c) comunicazione orale, anche telefonica, per comunicazioni  diverse da quelle aventi ad oggetto gli elementi essenziali  di una procedura di aggiudicazione di una concessione e  purché il contenuto della comunicazione orale sia sufficien ­ temente documentato su un supporto durevole;   d) la consegna a mano comprovata da un avviso di ricevimen ­ to.  Gli Stati membri possono rendere obbligatorio l’uso dei mezzi  elettronici di comunicazione, per le concessioni, al di là degli  obblighi fissati all’articolo 33, paragrafo 2, e all’articolo 34.   2. Il mezzo di comunicazione scelto deve essere comune ­ mente disponibile e non discriminatorio, e non deve limitare  l’accesso degli operatori economici alla procedura di aggiudica ­ zione della concessione. Gli strumenti e i dispositivi da utiliz ­ zare per comunicare per via elettronica, nonché le relative ca ­ ratteristiche tecniche, devono essere interoperabili con i prodotti  della tecnologia dell’informazione e della comunicazione comu ­ nemente in uso.   In tutte le comunicazioni, gli scambi e l’archiviazione di infor ­ mazioni, amministrazioni aggiudicatrici ed enti aggiudicatori  agiscono in modo da salvaguardare l’integrità dei dati e la riser ­ vatezza delle domande di partecipazione e delle offerte. Essi  esaminano il contenuto delle domande di partecipazione e delle  offerte solo dopo la scadenza del termine previsto per la loro  presentazione.  TITOLO II   NORME SULL’AGGIUDICAZIONE DI CONCESSIONI:   PRINCIPI GENERALI E GARANZIE PROCEDURALI   CAPO I   Principi generali   Articolo 30   Principi generali   1. L’amministrazione aggiudicatrice o l’ente aggiudicatore  sono liberi di organizzare la procedura per la scelta del conces ­ sionario fatto salvo il rispetto della presente direttiva.   2. La concezione della procedura di aggiudicazione della con ­ cessione deve rispettare i principi enunciati nell’articolo 3. In  particolare, nel corso della procedura di aggiudicazione della  concessione, l’amministrazione aggiudicatrice o l’ente aggiudica ­ tore non fornisce in maniera discriminatoria informazioni che  possano avvantaggiare determinati candidati o offerenti rispetto  ad altri.   3. Gli Stati membri adottano misure adeguate per garantire  che gli operatori economici, nell’esecuzione di contratti di con ­ cessione, rispettino gli obblighi applicabili in materia di diritto  ambientale, sociale e del lavoro stabiliti dal diritto dell’Unione,  dal diritto nazionale, da contratti collettivi o dalle disposizioni  internazionali in materia di diritto ambientale, sociale e del  lavoro elencate nell’allegato X.   4. Alla Commissione è conferito il potere di adottare atti  delegati conformemente all’articolo 48 per modificare l’elenco  di cui all’allegato X, quando ciò si dimostra necessario per  aggiungere nuovi accordi internazionali ratificati da tutti gli Stati  membri o quando gli accordi internazionali vigenti cui si fa  riferimento non sono più ratificati da tutti gli Stati membri o  sono altrimenti modificati, ad esempio a livello di ambito di  applicazione, contenuto o denominazione.   Articolo 31   Bandi di concessione   1. Le amministrazioni aggiudicatrici e gli enti aggiudicatori  che intendono aggiudicare una concessione rendono nota tale  intenzione per mezzo di un bando di concessione.   2. Il bando di concessione contiene le informazioni indicate  nell’allegato V e, ove opportuno, ogni altra informazione rite ­ nuta utile dall’amministrazione aggiudicatrice o dall’ente aggiu ­ dicatore, secondo il formato dei modelli uniformi.IT L 94/32 Gazzetta ufficiale dell’Unione europea 28.3.2014
