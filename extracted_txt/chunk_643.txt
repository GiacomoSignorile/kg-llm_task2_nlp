
## Page 45

### Text on Page 45
Il concetto di conflitti di interesse copre almeno i casi in cui il  personale di un’amministrazione aggiudicatrice o di un presta ­ tore di servizi che per conto dell’amministrazione aggiudicatrice  interviene nello svolgimento della procedura di aggiudicazione  degli appalti o può influenzare il risultato di tale procedura ha,  direttamente o indirettamente, un interesse finanziario, econo ­ mico o altro interesse personale che può essere percepito come  una minaccia alla sua imparzialità e indipendenza nel contesto  della procedura di appalto.   TITOLO II   DISPOSIZIONI APPLICABILI AGLI APPALTI PUBBLICI   CAPO I   Procedure   Articolo 25   Condizioni relative all’AAP e ad altri accordi internazionali   Nella misura in cui sono contemplati dagli allegati 1, 2, 4 e 5 e  dalle note generali dell’appendice 1 dell’Unione europea del ­ l’AAPe dagli altri accordi internazionali a cui l’Unione è vinco ­ lata, le amministrazioni aggiudicatrici accordano ai lavori, alle  forniture, ai servizi e agli operatori economici dei firmatari di  tali accordi un trattamento non meno favorevole di quello con ­ cesso ai lavori, alle forniture, ai servizi e agli operatori econo ­ mici dell’Unione.   Articolo 26   Scelta delle procedure   1. Nell’aggiudicazione di appalti pubblici, le amministrazioni  aggiudicatrici applicano le procedure nazionali adattate in modo  da essere conformi alla presente direttiva, a condizione che,  fatto salvo il disposto dell’articolo 32, sia stato pubblicato un  avviso di indizione di gara conformemente alla presente diret ­ tiva.   2. Gli Stati membri prevedono la possibilità per le ammini ­ strazioni aggiudicatrici di applicare procedure aperte o ristrette  come disposto dalla presente direttiva.   3. Gli Stati membri prevedono la possibilità per le ammini ­ strazioni aggiudicatrici di ricorrere a partenariati per l’innova ­ zione come disposto dalla presente direttiva.   4. Gli Stati membri prevedono la possibilità per le ammini ­ strazioni aggiudicatrici di applicare una procedura competitiva  con negoziazione o un dialogo competitivo nelle seguenti situa ­ zioni:   a) per quanto riguarda lavori, forniture o servizi che soddisfano  uno o più dei seguenti criteri:   i) le esigenze dell’amministrazione aggiudicatrice non pos ­ sono essere soddisfatte senza l’adozione di soluzioni im ­ mediatamente disponibili;   ii) implicano progettazione o soluzioni innovative;   iii) l’appalto non può essere aggiudicato senza preventive  negoziazioni a causa di circostanze particolari in relazione alla loro natura, complessità o impostazione  finanziaria e giuridica o a causa dei rischi ad essi con ­ nessi;   iv) le specifiche tecniche non possono essere stabilite con  sufficiente precisione dall’amministrazione aggiudicatrice  con riferimento a una norma, una valutazione tecnica  europea, una specifica tecnica comune o un riferimento  tecnico ai sensi dei punti da 2 a 5 dell’allegato VII;   b) per quanto riguarda lavori, forniture o servizi per i quali, in  risposta a una procedura aperta o ristretta, sono presentate  soltanto offerte irregolari o inaccettabili. In tali situazioni, le  amministrazioni aggiudicatrici non sono tenute a pubblicare  un bando di gara se includono nella procedura tutti, e sol ­ tanto, gli offerenti in possesso dei requisiti di cui agli articoli  da 57 a 64 che, nella procedura aperta o ristretta precedente,  hanno presentato offerte conformi ai requisiti formali della  procedura di appalto.   In particolare sono considerate irregolari le offerte che non  rispettano i documenti di gara, che sono state ricevute in  ritardo, in relazione alle quali vi sono prove di corruzione o  collusione, o che l’amministrazione aggiudicatrice ha giudi ­ cato anormalmente basse. In particolare sono considerate  inaccettabili le offerte presentate da offerenti che non pos ­ siedono la qualificazione necessaria e le offerte il cui prezzo  supera l’importo posto dall’amministrazione aggiudicatrice a  base di gara dell’amministrazione aggiudicatrice stabilito e  documentato prima dell’avvio della procedura di appalto.   5. La gara è indetta mediante un bando di gara a norma  dell’articolo 49.   Nel caso in cui l’appalto sia aggiudicato mediante procedura  ristretta o procedura competitiva con negoziazione, gli Stati  membri possono, in deroga al primo comma del presente para ­ grafo, disporre che le amministrazioni aggiudicatrici sub-centrali  o specifiche categorie delle stesse possano indire la gara me ­ diante un avviso di preinformazione conformemente all’arti ­ colo 48, paragrafo 2.   Se la gara è indetta mediante un avviso di preinformazione di  cui all’articolo 48, paragrafo 2, gli operatori economici che  hanno manifestato interesse in seguito alla pubblicazione del ­ l’avviso di preinformazione sono successivamente invitati a con ­ fermare il proprio interesse per iscritto mediante un «invito a  confermare interesse», conformemente all’articolo 54.   6. Nei casi e nelle circostanze specifici espressamente previsti  all’articolo 32, gli Stati membri possono prevedere che le am ­ ministrazioni aggiudicatrici ricorrano a una procedura negoziata  senza previa pubblicazione di un bando di gara. Gli Stati mem ­ bri non consentono l’applicazione di tale procedura in casi  diversi da quelli di cui all’articolo 32.   Articolo 27   Procedura aperta   1. Nelle procedure aperte, qualsiasi operatore economico in ­ teressato può presentare un’offerta in risposta a un avviso di  indizione di gara.IT 28.3.2014 Gazzetta ufficiale dell’Unione europea L 94/109
