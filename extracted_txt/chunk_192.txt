
## Page 53

### Text on Page 53
ALLEGATO II   ATTIVITÀ SVOLTE DAGLI ENTI AGGIUDICATORI DI CUI ALL’ARTICOLO 7   Le disposizioni della presente direttiva che disciplinano le concessioni aggiudicate dagli enti aggiudicatori si applicano alle   seguenti attività:   1) per quanto riguarda il gas e l’energia termica:   a) la messa a disposizione o gestione di reti fisse destinate alla fornitura di un servizio al pubblico in connessione con  la produzione, il trasporto o la distribuzione di gas o di energia termica;   b) l’alimentazione di tali reti fisse con gas o energia termica.   L’alimentazione, da parte di un ente aggiudicatore di cui all’articolo 7, paragrafo 1, lettere b) e c), con gas o energia  termica di reti fisse che forniscono un servizio al pubblico non è considerata un’attività di cui al paragrafo 1 se tutte le  seguenti condizioni sono soddisfatte:   i) la produzione di gas o di energia termica da parte di tale ente aggiudicatore è l’inevitabile risultato dell’esercizio di  un’attività non prevista dal presente paragrafo o dai paragrafi 2 e 3 del presente allegato;   ii) l’alimentazione della rete pubblica mira solo a sfruttare economicamente tale produzione e corrisponde al massimo  al 20 % del fatturato di tale ente aggiudicatore, considerando la media degli ultimi tre anni, compreso l’anno in  corso.   Ai fini della presente direttiva «alimentazione» comprende la generazione/produzione, la vendita all’ingrosso e al  dettaglio di gas. Tuttavia, la produzione di gas sotto forma di estrazione rientra nell’ambito di applicazione del  paragrafo 4 del presente allegato;   2) per quanto riguarda l’elettricità:   a) la messa a disposizione o la gestione di reti fisse destinate alla fornitura di un servizio al pubblico in connessione  con la produzione, il trasporto o la distribuzione di elettricità;   b) l’alimentazione di tali reti fisse con l’elettricità.   Ai fini della presente direttiva, l’alimentazione con elettricità comprende la generazione/produzione, la vendita all’in ­ grosso e al dettaglio dell’elettricità.   L’alimentazione, da parte di un ente aggiudicatore di cui all’articolo 7, paragrafo 1, lettere b) e c), con elettricità di reti   che forniscono un servizio al pubblico non è considerata un’attività di cui al paragrafo 1 se tutte le seguenti condizioni  sono soddisfatte:   a) la produzione di elettricità da parte di tale ente aggiudicatore avviene perché il suo consumo è necessario  all’esercizio di un’attività non prevista dal presente paragrafo, né dai paragrafi 1 e 3 del presente allegato;   b) l’alimentazione della rete pubblica dipende solo dal consumo proprio di tale ente aggiudicatore e non supera il  30 % della produzione totale di energia di tale ente aggiudicatore, considerando la media degli ultimi tre anni,  compreso l’anno in corso;   3) attività relative alla messa a disposizione o alla gestione di reti destinate a fornire un servizio al pubblico nel campo de l  trasporto ferroviario, tranviario, filoviario, mediante autobus, sistemi automatici o cavo.   Nei servizi di trasporto, si considera esistere una rete se il servizio viene fornito alle condizioni operative stabilite dalla   competente autorità di uno Stato membro, quali le condizioni relative alle tratte da servire, alla capacità di trasporto  disponibile o alla frequenza del servizio;   4) attività relative allo sfruttamento di un’area geografica al fine della messa a disposizione di aeroporti, porti marittimi o   interni e di altri terminali di trasporto ai vettori aerei, marittimi e fluviali;IT 28.3.2014 Gazzetta ufficiale dell’Unione europea L 94/53
