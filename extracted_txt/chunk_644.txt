
## Page 46

### Text on Page 46
Il termine minimo per la ricezione delle offerte è di trentacinque  giorni dalla data di trasmissione del bando di gara.   Le offerte sono accompagnate dalle informazioni richieste dal ­ l’amministrazione aggiudicatrice per la selezione qualitativa.   2. Nel caso in cui le amministrazioni aggiudicatrici abbiano  pubblicato un avviso di preinformazione che non è stato esso  stesso usato come mezzo di indizione di una gara, il termine  minimo per la ricezione delle offerte come stabilito al presente  articolo, paragrafo 1, secondo comma, può essere ridotto a  quindici giorni purché siano rispettate tutte le seguenti condi ­ zioni:   a) l’avviso di preinformazione contiene tutte le informazioni  richieste per il bando di gara di cui all’allegato V, parte B,  sezione I, sempreché queste siano disponibili al momento  della pubblicazione dell’avviso di preinformazione;   b) l’avviso di preinformazione è stato inviato alla pubblicazione  non meno di trentacinque giorni e non oltre dodici mesi  prima della data di trasmissione del bando di gara.   3. Se, per motivi di urgenza debitamente dimostrati dall’am ­ ministrazione aggiudicatrice, i termini minimi stabiliti al se ­ condo comma del paragrafo 1 non possono essere rispettati,  le amministrazioni aggiudicatrici possono fissare un termine  non inferiore a quindici giorni a decorrere dalla data di invio  del bando di gara.   4. L’amministrazione aggiudicatrice può ridurre di cinque  giorni il termine per la ricezione delle offerte di cui al presente  articolo, paragrafo 1, secondo comma, se accetta che le offerte  possano essere presentate per via elettronica conformemente  all’articolo 22, paragrafo 1, primo comma, e all’articolo 22,  paragrafi 5 e 6.   Articolo 28   Procedura ristretta   1. Nelle procedure ristrette qualsiasi operatore economico  può presentare una domanda di partecipazione in risposta a  un avviso di indizione di gara contenente le informazioni di  cui all’allegato V, parte B o C a seconda dei casi, fornendo le  informazioni richieste dall’amministrazione aggiudicatrice per la  selezione qualitativa.   Il termine minimo per la ricezione delle domande di partecipa ­ zione è di trenta giorni dalla data di trasmissione del bando di  gara o, se un avviso di preinformazione è utilizzato come  mezzo di indizione di una gara, dalla data d’invio dell’invito a  confermare interesse.   2. Soltanto gli operatori economici invitati in tal senso dalle  amministrazioni aggiudicatrici in seguito alla valutazione delle  informazioni fornite potranno presentare un’offerta. Le ammini ­ strazioni aggiudicatrici possono limitare il numero di candidati  idonei da invitare a partecipare alla procedura in conformità  dell’articolo 65.   Il termine minimo per la ricezione delle offerte è di trenta giorni  dalla data di trasmissione dell’invito a presentare offerte.  3. Nel caso in cui le amministrazioni aggiudicatrici abbiano  pubblicato un avviso di preinformazione che non è usato come  mezzo di indizione di una gara, il termine minimo per la rice ­ zione delle offerte come stabilito al presente articolo, paragrafo  2, secondo comma, può essere ridotto a dieci giorni purché  siano rispettate tutte le seguenti condizioni:   a) l’avviso di preinformazione contiene tutte le informazioni  richieste nell’allegato V, parte B, sezione I, sempreché dette  informazioni siano disponibili al momento della pubblica ­ zione dell’avviso di preinformazione;   b) l’avviso di preinformazione è stato inviato alla pubblicazione  non meno di trentacinque giorni e non oltre dodici mesi  prima della data di trasmissione del bando di gara.   4. Gli Stati membri possono prevedere che tutte le ammini ­ strazioni aggiudicatrici sub-centrali o specifiche categorie delle  stesse possano fissare il termine per la ricezione delle offerte di  concerto con l’amministrazione aggiudicatrice e i candidati se ­ lezionati, purché tutti i candidati selezionati dispongano di un  termine identico per redigere e presentare le loro offerte. In  assenza di un accordo sul termine per la ricezione delle offerte,  il termine non può essere inferiore a dieci giorni dalla data di  invio dell’invito a presentare offerte.   5. Il termine per la ricezione delle offerte di cui al paragrafo  2 del presente articolo può essere ridotto di cinque giorni  quando l’amministrazione aggiudicatrice accetta che le offerte  possano essere presentate per via elettronica conformemente  all’articolo 22, paragrafi 1, 5 e 6.   6. Quando, per motivi di urgenza debitamente dimostrati  dall’amministrazione aggiudicatrice, sia impossibile rispettare i  termini minimi previsti al presente articolo, essa può fissare:   a) per la ricezione delle domande di partecipazione, un termine  non inferiore a quindici giorni dalla data di trasmissione del  bando di gara;   b) un termine di ricezione delle offerte non inferiore a dieci  giorni a decorrere dalla data di invio dell’invito a presentare  offerte.   Articolo 29   Procedura competitiva con negoziazione   1. Nelle procedure competitive con negoziazione qualsiasi  operatore economico può presentare una domanda di parteci ­ pazione in risposta a un avviso di indizione di gara contenente  le informazioni di cui all’allegato V, parti B e C, fornendo le  informazioni richieste dall’amministrazione aggiudicatrice per la  selezione qualitativa.   Nei documenti di gara le amministrazioni aggiudicatrici indivi ­ duano l’oggetto dell’appalto fornendo una descrizione delle loro  esigenze e illustrando le caratteristiche richieste delle forniture,  dei lavori o dei servizi da appaltare e specificano i criteri per  l’aggiudicazione dell’appalto. Indicano altresì quali elementi della  descrizione definiscono i requisiti minimi che tutti gli offerenti  devono soddisfare.IT L 94/110 Gazzetta ufficiale dell’Unione europea 28.3.2014
