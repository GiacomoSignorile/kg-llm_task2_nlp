
## Page 54

### Text on Page 54
5) attività relative alla fornitura di:   a) servizi postali;   b) altri servizi diversi dai servizi postali, a condizione che tali servizi siano prestati da un ente che fornisce anche  servizi postali ai sensi del presente paragrafo, secondo comma, lettera ii), e che le condizioni di cui all’articolo 34,  paragrafo 1, della direttiva 2014/25/UE non siano soddisfatte per quanto riguarda i servizi previsti al secondo  comma, punto ii).   Ai fini della presente direttiva e fatta salva la direttiva 97/67/CE, si intende per:   i) «invio postale»: un invio indirizzato nella forma definitiva in cui viene preso in consegna, indipendentemente dal  peso. Oltre agli invii di corrispondenza, si tratta – ad esempio – di libri, cataloghi, giornali periodici e pacchi  postali contenenti merci con o senza valore commerciale, indipendentemente dal loro peso;   ii) «servizi postali»: servizi consistenti in raccolta, smistamento, trasporto e distribuzione di invii postali. Includono sia  i servizi che rientrano nell’ambito di applicazione del servizio universale istituito ai sensi della direttiva 97/67/CE,  sia quelli che ne sono esclusi;   iii) «altri servizi diversi dai servizi postali»: servizi forniti nei seguenti ambiti:   — servizi di gestione di servizi postali (servizi precedenti l’invio e servizi successivi all’invio, compresi i servizi di  smistamento della posta),   — servizi di spedizione diversi da quelli di cui alla lettera a) quali la spedizione di invii pubblicitari, privi di  indirizzo;   6) attività relative allo sfruttamento di un’area geografica ai seguenti fini:   a) estrazione di petrolio o di gas;   b) prospezione o estrazione di carbone o altri combustibili solidi.IT L 94/54 Gazzetta ufficiale dell’Unione europea 28.3.2014
