
## Page 84

### Text on Page 84
TITOLO III   PARTICOLARI REGIMI DI APPALTO   CAPO I   Servizi sociali e altri servizi specifici   Articolo 91   Aggiudicazione degli appalti di servizi sociali e di altri  servizi specifici   Gli appalti di servizi sociali e di altri servizi specifici di cui  all’allegato XVII sono aggiudicati in conformità del presente  capo quando il valore di tali contratti sia pari o superiore alla  soglia indicata all’articolo 15, lettera c).   Articolo 92   Pubblicazione degli avvisi e dei bandi   1. Gli enti aggiudicatori che intendono procedere all’aggiudi ­ cazione di un appalto per i servizi di cui all’articolo 91 rendono  nota tale intenzione con una delle seguenti modalità:   a) mediante un avviso di gara; oppure   b) mediante un bando periodico indicativo, che viene pubbli ­ cato in maniera continua. L’avviso periodico indicativo si  riferisce specificamente ai tipi di servizi che saranno oggetto  degli appalti da aggiudicare. Esso indica che gli appalti sa ­ ranno aggiudicati senza successiva pubblicazione e invita gli  operatori economici interessati a manifestare il proprio inte ­ resse per iscritto; o   c) mediante un avviso sull’esistenza di un sistema di qualifica ­ zione, che viene pubblicato in maniera continua.   Il primo comma non si applica tuttavia allorché una procedura  negoziata senza previo avviso di indizione di gara potrebbe  essere stata utilizzata conformemente all’articolo 50 per l’aggiu ­ dicazione di appalti di servizi.   2. Gli enti aggiudicatori che hanno aggiudicato un appalto  per i servizi di cui all’articolo 91 ne rendono noto il risultato  mediante un avviso di aggiudicazione. Essi possono tuttavia  raggruppare detti avvisi su base trimestrale. In tal caso, esse  inviano gli avvisi raggruppati al più tardi trenta giorni dopo  la fine di ogni trimestre.   3. I bandi e gli avvisi di cui ai paragrafi 1 e 2 del presente  articolo contengono le informazioni di cui all’allegato XVIII,  rispettivamente alle parti A, B, C o D, conformemente ai mo ­ delli di formulari. Tali modelli di formulari sono stabiliti dalla  Commissione mediante atti di esecuzione. Gli atti di esecuzione  sono adottati secondo la procedura consultiva di cui all’arti ­ colo 105.  4. Gli avvisi di cui al presente articolo sono pubblicati con ­ formemente all’articolo 71.   Articolo 93   Principi per l’aggiudicazione degli appalti   1. Gli Stati membri introducono norme a livello nazionale  per l’aggiudicazione degli appalti ai sensi delle disposizioni del  presente capo, al fine di garantire il pieno rispetto dei principi di  trasparenza e di parità di trattamento degli operatori economici  da parte degli enti aggiudicatori. Gli Stati membri sono liberi di  determinare le norme procedurali applicabili fintantoché tali  norme consentono agli enti aggiudicatori di prendere in consi ­ derazione le specificità dei servizi in questione.   2. Gli Stati membri assicurano che gli enti aggiudicatori pos ­ sano prendere in considerazione le necessità di garantire la  qualità, la continuità, l’accessibilità, anche economica, la dispo ­ nibilità e la completezza dei servizi, le esigenze specifiche delle  diverse categorie di utenti, compresi i gruppi svantaggiati e  vulnerabili, il coinvolgimento e la responsabilizzazione degli  utenti e l’innovazione. Gli Stati membri possono altresì preve ­ dere che la scelta del prestatore di servizi avvenga sulla base  dell’offerta che presenta il miglior rapporto qualità/prezzo, te ­ nendo conto dei criteri di qualità e sostenibilità dei servizi  sociali.   Articolo 94   Appalti riservati per determinati servizi   1. Gli Stati membri possono prevedere che gli enti aggiudi ­ catori che sono amministrazioni aggiudicatrici possano riservare  ad organizzazioni il diritto di partecipare alle procedure per  l’aggiudicazione di appalti pubblici esclusivamente per i servizi  sanitari, sociali e culturali di cui all’articolo 91 identificati con i  codici CPV 75121000-0, 75122000-7, 75123000-4,  79622000-0, 79624000-4, 79625000-1, 80110000-8,  80300000-7, 80420000-4, 80430000 7, 80511000-9,  80520000-5, 80590000-6, da 85000000-9 a 85323000-9,  92500000-6, 92600000-7, 98133000-4, 98133110-8.   2. Un’organizzazione di cui al paragrafo 1 deve soddisfare  tutte le seguenti condizioni:   a) il suo obiettivo è il perseguimento di una missione di servi ­ zio pubblico legata alla prestazione dei servizi di cui al para ­ grafo 1;   b) i profitti sono reinvestiti al fine di conseguire l’obiettivo  dell’organizzazione. Se i profitti sono distribuiti o redistribui ­ ti, ciò dovrebbe basarsi su considerazioni partecipative;IT L 94/326 Gazzetta ufficiale dell’Unione europea 28.3.2014
