
## Page 70

### Text on Page 70
S o t t o s e z i o n e 3   A g g i u d i c a z i o n e d e l l ’ a p p a l t o   Articolo 67   Criteri di aggiudicazione dell’appalto   1. Fatte salve le disposizioni legislative, regolamentari o am ­ ministrative nazionali relative al prezzo di determinate forniture  o alla remunerazione di taluni servizi, le amministrazioni aggiu ­ dicatrici procedono all’aggiudicazione degli appalti sulla base  dell’offerta economicamente più vantaggiosa.   2. L’offerta economicamente più vantaggiosa dal punto di  vista dell’amministrazione aggiudicatrice è individuata sulla  base del prezzo o del costo, seguendo un approccio costo/effi ­ cacia, quale il costo del ciclo di vita conformemente all’arti ­ colo 68, e può includere il miglior rapporto qualità/prezzo,  valutato sulla base di criteri, quali gli aspetti qualitativi, ambien ­ tali e/o sociali, connessi all’oggetto dell’appalto pubblico in que ­ stione Tra tali criteri possono rientrare ad esempio:   a) la qualità, che comprende pregio tecnico, caratteristiche este ­ tiche e funzionali, accessibilità, progettazione adeguata per  tutti gli utenti, caratteristiche sociali, ambientali e innovative,  e la commercializzazione e relative condizioni;   b) organizzazione, qualifiche ed esperienza del personale inca ­ ricato di eseguire l’appalto, qualora la qualità del personale  incaricato possa avere un’influenza significativa sul livello  dell’esecuzione dell’appalto; o   c) servizi post-vendita e assistenza tecnica, condizioni di conse ­ gna quali data di consegna, processo di consegna e termine  di consegna o di esecuzione.   L’elemento relativo al costo può inoltre assumere la forma di un  prezzo o costo fisso sulla base del quale gli operatori economici  competeranno solo in base a criteri qualitativi.   Gli Stati membri possono prevedere che le amministrazioni  aggiudicatrici non possano usare solo il prezzo o il costo  come unico criterio di aggiudicazione o limitarne l’uso a deter ­ minate categorie di amministrazioni aggiudicatrici o a determi ­ nati tipi di appalto.   3. I criteri di aggiudicazione sono considerati connessi all’og ­ getto dell’appalto pubblico ove riguardino lavori, forniture o  servizi da fornire nell’ambito di tale appalto sotto qualsiasi  aspetto e in qualsiasi fase del loro ciclo di vita, compresi fattori  coinvolti:   a) nel processo specifico di produzione, fornitura o scambio di  questi lavori, forniture o servizi; o   b) in un processo specifico per una fase successiva del loro  ciclo di vita,   anche se questi fattori non sono parte del loro contenuto so ­ stanziale.  4. I criteri di aggiudicazione non hanno l’effetto di conferire  all’amministrazione aggiudicatrice una libertà di scelta illimitata.  Essi garantiscono la possibilità di una concorrenza effettiva e  sono accompagnati da specifiche che consentono l’efficace veri ­ fica delle informazioni fornite dagli offerenti al fine di valutare il  grado di soddisfacimento dei criteri di aggiudicazione delle of ­ ferte. In caso di dubbio le amministrazioni aggiudicatrici verifi ­ cano efficacemente l’accuratezza delle informazioni e delle  prove fornite dagli offerenti.   5. L’amministrazione aggiudicatrice precisa nei documenti di  gara la ponderazione relativa che attribuisce a ciascuno dei  criteri scelti per determinare l’offerta economicamente più van ­ taggiosa, tranne i casi in cui questa sia individuata unicamente  in base al prezzo.   Tale ponderazione può essere espressa prevedendo una forcella  in cui lo scarto tra il minimo e il massimo deve essere adeguato.   Se la ponderazione non è possibile per ragioni obiettive, l’am ­ ministrazione aggiudicatrice indica i criteri in ordine decrescente  di importanza.   Articolo 68   Costi del ciclo di vita   1. I costi del ciclo di vita comprendono, in quanto pertinenti,  tutti i seguenti costi, o parti di essi, legati al ciclo di vita di un  prodotto, di un servizio o di un lavoro:   a) costi sostenuti dall’amministrazione aggiudicatrice o da altri  utenti, quali:   i) costi relativi all’acquisizione;   ii) costi connessi all’utilizzo, quali consumo di energia e  altre risorse;   iii) costi di manutenzione;   iv) costi relativi al fine vita, come i costi di raccolta e di  riciclaggio;   b) costi imputati a esternalità ambientali legate ai prodotti, ser ­ vizi o lavori nel corso del ciclo di vita, a condizione che il  loro valore monetario possa essere determinato e verificato;  tali costi possono includere i costi delle emissioni di gas a  effetto serra e di altre sostanze inquinanti nonché altri costi  legati all’attenuazione dei cambiamenti climatici.   2. Quando valutano i costi utilizzando un sistema di costi  del ciclo di vita, le amministrazioni aggiudicatrici indicano nei  documenti di gara i dati che gli offerenti sono tenuti a fornire e  il metodo che l’amministrazione aggiudicatrice impiegherà al  fine di determinare i costi del ciclo di vita sulla base di tali dati.IT L 94/134 Gazzetta ufficiale dell’Unione europea 28.3.2014
