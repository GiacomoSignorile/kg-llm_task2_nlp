
## Page 79

### Text on Page 79
Articolo 83   Costi del ciclo di vita   1. I costi del ciclo di vita comprendono, in quanto pertinenti,  tutti i seguenti costi, o parti di essi, legati al ciclo di vita di un  prodotto, di un servizio o di un lavoro:   a) costi sostenuti dall’ente aggiudicatore o da altri utenti, quali:   i) costi relativi all’acquisizione;   ii) costi connessi all’utilizzo, quali consumo di energia e  altre risorse;   iii) costi di manutenzione;   iv) costi relativi al fine vita, come i costi di raccolta e di  riciclaggio;   b) costi imputati a esternalità ambientali legate ai prodotti, ser ­ vizi o lavori nel corso del ciclo di vita, a condizione che il  loro valore monetario possa essere determinato e verificato;  tali costi possono includere i costi delle emissioni di gas a  effetto serra e di altre sostanze inquinanti nonché altri costi  legati all’attenuazione dei cambiamenti climatici.   2. Quando valutano i costi utilizzando un sistema di costi  del ciclo di vita, gli enti aggiudicatori indicano nei documenti di  gara i dati che gli offerenti sono tenuti a fornire e il metodo che  l’ente aggiudicatore impiegherà al fine di determinare i costi del  ciclo di vita sulla base di tali dati.   Il metodo impiegato per la valutazione dei costi imputati alle  esternalità ambientali soddisfa tutte le seguenti condizioni:   a) è basato su criteri oggettivi, verificabili e non discriminatori.  In particolare, qualora non sia stato istituito per un’applica ­ zione ripetuta o continua, non favorisce né svantaggia inde ­ bitamente taluni operatori economici;   b) è accessibile a tutte le parti interessate;   c) i dati richiesti possono essere forniti con ragionevole sforzo  da operatori economici normalmente diligenti, compresi gli  operatori economici di paesi terzi parti dell’AAP o di altri  accordi internazionali che l’Unione è tenuta a rispettare.   3. Ogniqualvolta un metodo comune per il calcolo dei costi  del ciclo di vita è stato reso obbligatorio da un atto legislativo dell’Unione, tale metodo comune è applicato per la valutazione  dei costi del ciclo di vita.   Un elenco di tali atti legislativi e, ove necessario, degli atti  delegati che li integrano è contenuto nell’allegato XV.   Alla Commissione è conferito il potere di adottare atti delegati  conformemente all’articolo 103 riguardo all’aggiornamento di  tale elenco, qualora un aggiornamento si renda necessario a  causa dell’adozione di nuova legislazione che rende obbligatorio  un metodo comune o a causa dell’abrogazione o della modifica  degli atti giuridici esistenti.   Articolo 84   Offerte anormalmente basse   1. Gli enti aggiudicatori impongono agli operatori economici  di fornire spiegazioni sul prezzo o sui costi proposti nelle of ­ ferte se queste appaiono anormalmente basse rispetto a lavori,  forniture o servizi.   2. Le spiegazioni di cui al paragrafo 1 possono, in partico ­ lare, riferirsi a:   a) l’economia del processo di fabbricazione dei prodotti, dei  servizi prestati o del metodo di costruzione;   b) le soluzioni tecniche prescelte o eventuali condizioni ecce ­ zionalmente favorevoli di cui dispone l’offerente per fornire i  prodotti, per prestare i servizi o per eseguire i lavori;   c) l’originalità delle forniture, dei servizi o dei lavori proposti  dall’offerente;   d) il rispetto degli obblighi di cui all’articolo 36, paragrafo 2;   e) il rispetto degli obblighi di cui all’articolo 88;   f) l’eventualità che l’offerente ottenga un aiuto di Stato.   3. L’ente aggiudicatore valuta le informazioni fornite consul ­ tando l’offerente.   Esso può respingere l’offerta solo se la prova fornita non giu ­ stifica sufficientemente il basso livello di prezzi o di costi pro ­ posti, tenendo conto degli elementi di cui al paragrafo 2.   Gli enti aggiudicatori respingono l’offerta se hanno accertato  che l’offerta è anormalmente bassa in quanto non rispetta gli  obblighi applicabili di cui all’articolo 36, paragrafo 2.IT 28.3.2014 Gazzetta ufficiale dell’Unione europea L 94/321
