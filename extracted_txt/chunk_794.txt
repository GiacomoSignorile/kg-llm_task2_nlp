
## Page 18

### Text on Page 18
27/1 1/2020 Normattiva https://www .normattiva.it/do/atto/export 18 / 230  1. Le disposizioni del presente codice non si applicano:     a) alle concessioni di servizi di trasporto aereo sulla base di una   licenza di gestione a norma del regolamento  (CE)  n.  1008/2008  del   Parlamento europeo e del Consiglio o alle concessioni di  servizi  di   trasporto pubblico di passeggeri ai sensi  del  regolamento  (CE)  n.   1370/2007;     b) alle concessioni di servizi  di  lotterie  identificati  con  il   codice CPV 92351100-7 aggiudicate a un operatore economico sulla base   di un diritto esclusivo. Ai fini della presente lettera  il  concetto   di diritto  esclusivo  non  include  i  diritti  esclusivi  ((di  cui   all'articolo 3, comma 1, lettera e), n. 2.3)) . La concessione di tale   diritto esclusivo  e'  soggetta  alla  pubblicazione  nella  Gazzetta   Ufficiale dell'Unione europea;     c)  alle  concessioni  aggiudicate  dagli  enti  aggiudicatori  per   l'esercizio delle loro attivita' in un Paese  terzo,  in  circostanze   che non comportino lo sfruttamento materiale di una rete o di un'area   geografica all'interno dell'Unione europea.  

                               Art. 19  

                   (Contratti di sponsorizzazione)  

  1.  L'affidamento  di  contratti  di  sponsorizzazione  di  lavori,   servizi o  forniture  per  importi  superiori  a  quarantamila  euro,   mediante dazione di danaro o accollo del debito, o altre modalita' di   assunzione  del  pagamento  dei  corrispettivi  dovuti,  e'  soggetto   esclusivamente alla previa  pubblicazione  sul  sito  internet  della   stazione appaltante, per almeno trenta giorni,  di  apposito  avviso,   con il quale si rende  nota  la  ricerca  di  sponsor  per  specifici   interventi, ovvero si comunica l'avvenuto ricevimento di una proposta   di  sponsorizzazione,  indicando  sinteticamente  il  contenuto   del   contratto   proposto.   Trascorso   il   periodo   di   pubblicazione   dell'avviso, il contratto puo' essere liberamente negoziato,  purche'   nel  rispetto  dei  principi  di  imparzialita'  e  di   parita'   di   trattamento fra gli  operatori  che  abbiano  manifestato  interesse,   fermo restando il rispetto dell'articolo 80.     2. Nel caso in cui lo sponsor intenda realizzare i lavori, prestare   i servizi o le forniture direttamente a sua cura e spese, resta ferma   la  necessita'  di  verificare  il  possesso  dei   requisiti   degli   esecutori, nel rispetto dei principi e dei limiti europei in  materia   e non trovano applicazione le disposizioni nazionali e  regionali  in   materia di contratti pubblici di  lavori,  servizi  e  forniture,  ad   eccezione di quelle sulla  qualificazione  dei  progettisti  e  degli   esecutori. La stazione appaltante impartisce  opportune  prescrizioni   in ordine alla progettazione, all'esecuzione delle opere o  forniture   e alla direzione dei lavori e collaudo degli stessi.  

                               Art. 20  

           (Opera pubblica realizzata a spese del privato)  

  1.  Il  presente  codice  non   si   applica   al   caso   in   cui   un'amministrazione pubblica stipuli una convenzione con la  quale  un   soggetto pubblico o privato si  impegni  alla  realizzazione,  a  sua   totale cura e spesa e  previo  ottenimento  di  tutte  le  necessarie   autorizzazioni, di un'opera pubblica o di un suo lotto  funzionale  o   di parte dell'opera prevista nell'ambito  di  strumenti  o  programmi   urbanistici, fermo restando il rispetto dell'articolo 80.    2. L'amministrazione, prima della stipula della convenzione, valuta   che  il  progetto  di  fattibilita'  delle  opere  da  eseguire   con   l'indicazione del tempo massimo in cui devono essere completate e  lo   schema dei relativi contratti di appalto presentati dalla controparte   siano rispondenti alla realizzazione delle opere pubbliche di cui  al   comma 1.     3. La convenzione  disciplina  anche  le  conseguenze  in  caso  di   inadempimento comprese anche eventuali penali e poteri sostitutivi.  

TITOLO III PIANIFICAZIONE PROGRAMMAZIONE E PROGETTAZIONE 

                               Art. 21  

(( (Programma degli acquisti e programmazione dei lavori pubblici) ))   

  1. Le amministrazioni aggiudicatrici adottano il programma biennale   degli acquisti di beni e servizi e il programma triennale dei  lavori   pubblici, nonche' i relativi aggiornamenti annuali. I programmi  sono   approvati nel rispetto dei documenti programmatori e in coerenza  con   il  bilancio  ((e,  per  gli  enti  locali,  secondo  le  norme   che   disciplinano la programmazione economico-finanziaria degli enti)) .
