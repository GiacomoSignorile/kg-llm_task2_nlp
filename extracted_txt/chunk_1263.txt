
## Page 9

### Text on Page 9
oneroso aventi ad oggetto gli immobili individuati catastalmente ad uso abitativo e relative  pertinenze, è ridotta di un quarto.   5. Il termine del 31 dicembre 1998 previsto dall'articolo 14, comma 13, secondo periodo, della  legge 27 dicembre 1997, n. 449, per le variazioni delle  iscrizioni in catasto dei fabbricati già rurali,  già prorogato al 31 dicembre 1999 dall'articolo 6, comma 4, della legge 23 dicembre 1998, n. 448,  è ulteriormente prorogato al 31 dicembre 2000.   6. L'aliquota del 4 per cento prevista dall'articolo 1 e relative note della Tariffa, parte I, allegata al testo unico delle disposizioni concernenti l'imposta di registro, approvato con decreto del  Presidente della Repubblica 26 aprile 1986, n. 131, è ridotta al 3 per cento.   7. Nella Tariffa, parte I, allegata al testo unico delle disposizioni concernenti l'imposta di registro,  approvato con decreto del Presidente della Repubblica 26 aprile 1986, n. 131, nell'articolo 1,  comma 1, le parole: «i trasferimenti coattivi: 8 per cento» sono sostituite dalle seguenti: «i  trasferimenti coattivi, salvo quanto previsto dal successivo periodo: 8 per cento. Se l'atto ha ad  oggetto fabbricati e relative pertinenze: 7 per cento».   8. Le disposizioni dei commi 4, 6 e 7 si applicano agli atti pubblici formati, agli atti giudiziari,  pubblicati o emanati, alle scritture private autenticate ed a quelle non autenticate presentate per la  registrazione, a decorrere dalla data di entrata in vigore della presente legge.   9. Gli esercenti attività d'impresa nei confront i dei quali trovano applicazione gli studi di settore  approvati con decreti del Ministro delle finanze entro il mese di marzo 2000 o, in mancanza degli stessi, i parametri di cui al decreto del Presidente del Consiglio dei ministri 29 gennaio 1996,  pubblicato nel supplemento ordinario alla Gazzetta Ufficiale n. 25 del 31 gennaio 1996, e  successive modificazioni, possono procedere, relativamente al periodo d'imposta in corso al 30  settembre 1999, all'adeguamento delle esistenze iniziali dei beni di cui all'articolo 59 del testo unico delle imposte sui redditi, approvato con decreto del Presidente della Repubblica 22 dicembre  1986, n. 917.   10. L'adeguamento di cui al comma 9 può essere effettuato mediante l'eliminazione delle esistenze  iniziali di quantità o valori superiori a quelli effettivi nonché mediante l'iscrizione delle esistenze  iniziali in precedenza omesse.   11. In caso di eliminazione di valori, l'adeguamento comporta il pagamento:   a) dell'imposta sul valore aggiunto, determinata applicando l'aliquota media riferibile all'anno 1999  all'ammontare che si ottiene moltiplicando il valore  eliminato per il coefficiente di maggiorazione  stabilito, per le diverse attività, con apposito decreto dirigenziale tenendo conto delle risultanze  degli studi di settore e dei parametri. L'aliquota media, tenendo conto della esistenza di operazioni  non soggette ad imposta ovvero soggette a regimi speciali, è quella risultante dal rapporto tra  l'imposta relativa alle operazioni, diminuita di quella relativa alle cessioni di beni ammortizzabili, e il  volume di affari dichiarato;
