
## Page 66

### Text on Page 66
4. Per quanto riguarda le capacità tecniche e professionali, le  amministrazioni aggiudicatrici possono imporre requisiti per  garantire che gli operatori economici possiedano le risorse  umane e tecniche e l’esperienza necessarie per eseguire l’appalto  con un adeguato standard di qualità.   Le amministrazioni aggiudicatrici possono esigere, in particola ­ re, che gli operatori economici dispongano di un livello suffi ­ ciente di esperienza comprovato da opportune referenze relative  a contratti eseguiti in precedenza. Un’amministrazione aggiudi ­ catrice può ritenere che un operatore economico non possieda  le capacità professionali richieste quando essa abbia accertato  che l’operatore economico ha conflitti di interesse che possono  influire negativamente sull’esecuzione del contratto.   Nelle procedure d’appalto per forniture che necessitano di lavori  di posa in opera o di installazione, servizi o lavori, la capacità  professionale degli operatori economici di fornire tali servizi o  di eseguire l’installazione o i lavori può essere valutata con  riferimento alla loro competenza, efficienza, esperienza e affida ­ bilità.   5. Le amministrazioni aggiudicatrici indicano le condizioni di  partecipazione richieste, che possono essere espresse come livelli  minimi di capacità, congiuntamente agli idonei mezzi di prova,  nel bando di gara o nell’invito a confermare interesse.   Articolo 59   Documento di gara unico europeo   1. Al momento della presentazione delle domande di parte ­ cipazione o delle offerte, le amministrazioni aggiudicatrici accet ­ tano il documento di gara unico europeo (DGUE) che consiste  in un’autodichiarazione aggiornata come prova documentale  preliminare in sostituzione dei certificati rilasciati da autorità  pubbliche o terzi in cui si conferma che l’operatore economico  in questione soddisfa le seguenti condizioni:   a) non si trova in una delle situazioni di cui all’articolo 57, nei  quali casi gli operatori economici devono o possono essere  esclusi;   b) soddisfa i pertinenti criteri di selezione definiti a norma  dell’articolo 58;   c) se del caso, soddisfa le norme e i criteri oggettivi fissati a  norma dell’articolo 65.   Se l’operatore economico si affida alle capacità di altri soggetti a  norma dell’articolo 63, nel DGUE sono comprese altresì le in ­ formazioni di cui al presente paragrafo, primo comma, in rela ­ zione a tali soggetti.   Il DGUE consiste in una dichiarazione formale da parte dell’ope ­ ratore economico, in cui si attesta che il pertinente motivo di esclusione non si applica e/o che il pertinente criterio di sele ­ zione è soddisfatto, e fornisce le informazioni rilevanti come  richiesto dall’amministrazione aggiudicatrice. Il DGUE indica  inoltre l’autorità pubblica o il terzo responsabile per determinare  il documento complementare e include una dichiarazione for ­ male secondo cui l’operatore economico sarà in grado, su ri ­ chiesta e senza indugio, di fornire tali documenti complemen ­ tari.   Se l’amministrazione aggiudicatrice può ottenere i documenti  complementari direttamente accedendo a una banca dati a  norma del paragrafo 5, il DGUE riporta altresì le informazioni  richieste a tale scopo, quali l’indirizzo Internet della banca dati,  eventuali dati di individuazione e, se del caso, la necessaria  dichiarazione di consenso.   Gli operatori economici possono riutilizzare il DGUE utilizzato  in una procedura d’appalto precedente purché confermino che  le informazione ivi contenute sono tuttora valide.   2. Il DGUE è elaborato sulla base di un modello di formu ­ lario. La Commissione stabilisce tale modello di formulario me ­ diante atti d’esecuzione. Tali atti di esecuzione sono adottati  secondo la procedura di esame di cui all’articolo 89, paragrafo  3.  Il DGUE è fornito esclusivamente in forma elettronica.   3. Fermo restando l’articolo 92, la Commissione riesamina  l’applicazione pratica del DGUE tenendo conto degli sviluppi  tecnici delle banche dati negli Stati membri e riferisce in materia  al Parlamento europeo e al Consiglio entro il 18 aprile 2017.   Se del caso, la Commissione formula proposte per soluzioni  volte a ottimizzare l’accesso transfrontaliero a tali banche dati  e l’utilizzo di certificati e attestati nel mercato interno.   4. L’amministrazione aggiudicatrice può chiedere a offerenti e  candidati, in qualsiasi momento nel corso della procedura, di  presentare tutti i documenti complementari o parte di essi,  qualora questo sia necessario per assicurare il corretto svolgi ­ mento della procedura.   Prima dell’aggiudicazione dell’appalto, l’amministrazione aggiu ­ dicatrice richiede all’offerente cui ha deciso di aggiudicare l’ap ­ palto, tranne nel caso di appalti basati su accordi quadro se  conclusi ai sensi dell’articolo 33, paragrafo 3, o dell’articolo 33,  paragrafo 4, lettera a), di presentare documenti complementari  aggiornati conformemente all’articolo 60 e, se del caso, all’arti ­ colo 62. L’amministrazione aggiudicatrice può invitare gli ope ­ ratori economici a integrare o chiarire i certificati ricevuti ai  sensi degli articoli 60 e 62.IT L 94/130 Gazzetta ufficiale dell’Unione europea 28.3.2014
