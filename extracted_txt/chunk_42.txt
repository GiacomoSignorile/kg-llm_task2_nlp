
## Page 35

### Text on Page 35
TITOLO I   AMBITO DI APPLICAZIONE, DEFINIZIONI E PRINCIPI  GENERALI   CAPO I   Oggetto e definizioni   Articolo 1   Oggetto e ambito di applicazione   1. La presente direttiva stabilisce norme sulle procedure per  gli appalti indetti da enti aggiudicatori per quanto riguarda  appalti e concorsi di progettazione il cui valore è stimato  come non inferiore alle soglie di cui all’articolo 15.   2. Ai sensi della presente direttiva si parla di appalto quando  uno o più enti aggiudicatori acquisiscono, mediante un appalto  di lavori, forniture e servizi, lavori, forniture o servizi da ope ­ ratori economici scelti dagli enti aggiudicatori stessi, a condi ­ zione che i lavori, le forniture o i servizi siano destinati all’eser ­ cizio di una delle attività di cui agli articoli da 8 a 14.   3. L’applicazione della presente direttiva è soggetta all’arti ­ colo 346 TFUE.   4. La presente direttiva fa salva la libertà, per gli Stati mem ­ bri, di definire, in conformità del diritto dell’Unione, quali essi  ritengano essere servizi d’interesse economico generale, in che  modo tali servizi debbano essere organizzati e finanziati, in  conformità delle regole sugli aiuti di Stato, e a quali obblighi  specifici debbano essere soggetti. Analogamente, la presente  direttiva fa salva la possibilità per le autorità pubbliche di deci ­ dere se, come e in che misura desiderano espletare funzioni  pubbliche autonomamente in conformità dell’articolo 14 TFUE  e del protocollo n. 26.   5. La presente direttiva fa salve le modalità con cui gli Stati  membri organizzano i propri sistemi in materia di previdenza  sociale.   6. I servizi non economici d’interesse generale non rientrano  nell’ambito di applicazione della presente direttiva.   Articolo 2   Definizioni   Ai fini della presente direttiva si applicano le seguenti definizio ­ ni: 1) «appalti di lavori, forniture e servizi»: contratti a titolo  oneroso stipulati per iscritto tra uno o più degli enti ag ­ giudicatori e uno o più operatori economici, aventi per  oggetto l’esecuzione di lavori, la fornitura di prodotti o  la prestazione di servizi;   2) «appalti di lavori»: appalti aventi per oggetto una delle  seguenti attività:   a) l’esecuzione, o la progettazione e l’esecuzione, di lavori  relativi a una delle attività di cui all’allegato I;   b) l’esecuzione, oppure la progettazione e l’esecuzione, di  un’opera; oppure   c) la realizzazione, con qualsiasi mezzo, di un’opera corri ­ spondente alle esigenze specificate dall’ente aggiudica ­ tore che esercita un’influenza determinante sul tipo o  sulla progettazione dell’opera;   3) «opera»: il risultato di un insieme di lavori edilizi o di  genio civile che di per sé esplichi una funzione economica  o tecnica;   4) «appalti di forniture»: appalti aventi per oggetto l’acquisto,  la locazione finanziaria, la locazione o l’acquisto a riscatto,  con o senza opzione per l’acquisto, di prodotti. Un appalto  di forniture può includere, a titolo accessorio, lavori di  posa in opera e di installazione;   5) «appalti di servizi»: appalti aventi per oggetto la presta ­ zione di servizi diversi da quelli di cui al punto 2;   6) «operatore economico»: una persona fisica o giuridica o un  ente aggiudicatore o un raggruppamento di tali persone  e/o enti, compresa qualsiasi associazione temporanea di  imprese, che offre sul mercato la realizzazione di lavori  e/o un’opera, la fornitura di prodotti o la prestazione di  servizi;   7) «offerente»: un operatore economico che ha presentato  un’offerta;   8) «candidato»: un operatore economico che ha sollecitato un  invito o è stato invitato a partecipare a una procedura  ristretta o negoziata, a un dialogo competitivo o a un  partenariato per l’innovazione;IT 28.3.2014 Gazzetta ufficiale dell’Unione europea L 94/277
