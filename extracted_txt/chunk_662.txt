
## Page 64

### Text on Page 64
Il presente paragrafo non è più applicabile quando l’operatore  economico ha ottemperato ai suoi obblighi pagando o impe ­ gnandosi in modo vincolante a pagare le imposte o i contributi  previdenziali dovuti, compresi eventuali interessi o multe.   3. Gli Stati membri possono prevedere, in via eccezionale,  una deroga alle esclusioni obbligatorie di cui ai paragrafi 1 e 2  per esigenze imperative connesse a un interesse generale quali la  salute pubblica e la tutela dell’ambiente.   Gli Stati membri possono inoltre prevedere una deroga alle  esclusioni obbligatorie di cui al paragrafo 2 nei casi in cui  un’esclusione sarebbe chiaramente sproporzionata, in particolare  qualora non siano stati pagati solo piccoli importi di imposte o  contributi previdenziali o qualora l’operatore economico sia  stato informato dell’importo preciso dovuto a seguito della  sua violazione degli obblighi relativi al pagamento di imposte  o di contributi previdenziali in un momento in cui non aveva la  possibilità di prendere provvedimenti in merito, come previsto  al paragrafo 2, terzo comma, prima della scadenza del termine  per richiedere la partecipazione ovvero, in procedure aperte, del  termine per la presentazione dell’offerta.   4. Le amministrazioni aggiudicatrici possono escludere, op ­ pure gli Stati membri possono chiedere alle amministrazioni  aggiudicatrici di escludere dalla partecipazione alla procedura  d’appalto un operatore economico in una delle seguenti situa ­ zioni:   a) ove l’amministrazione aggiudicatrice possa dimostrare con  qualunque mezzo adeguato la violazione degli obblighi ap ­ plicabili di cui all’articolo 18, paragrafo 2;   b) se l’operatore economico è in stato di fallimento o è oggetto  di una procedura di insolvenza o di liquidazione, se è in  stato di amministrazione controllata, se ha stipulato un con ­ cordato preventivo con i creditori, se ha cessato le sue atti ­ vità o si trova in qualsiasi altra situazione analoga derivante  da una procedura simile ai sensi di leggi e regolamenti na ­ zionali;   c) se l’amministrazione aggiudicatrice può dimostrare con  mezzi adeguati che l’operatore economico si è reso colpevole  di gravi illeciti professionali, il che rende dubbia la sua inte ­ grità;   d) se l’amministrazione aggiudicatrice dispone di indicazioni  sufficientemente plausibili per concludere che l’operatore  economico ha sottoscritto accordi con altri operatori econo ­ mici intesi a falsare la concorrenza;   e) se un conflitto di interessi ai sensi dell’articolo 24 non può  essere risolto efficacemente con altre misure meno intrusive;  f) se una distorsione della concorrenza derivante dal precedente  coinvolgimento degli operatori economici nella preparazione  della procedura d’appalto di cui all’articolo 41 non può  essere risolta con altre misure meno intrusive;   g) se l’operatore economico ha evidenziato significative o persi ­ stenti carenze nell’esecuzione di un requisito sostanziale nel  quadro di un precedente contratto di appalto pubblico, di un  precedente contratto di appalto con un ente aggiudicatore o  di un precedente contratto di concessione che hanno causato  la cessazione anticipata di tale contratto precedente, un ri ­ sarcimento danni o altre sanzioni comparabili;   h) se l’operatore economico si è reso gravemente colpevole di  false dichiarazioni nel fornire le informazioni richieste per  verificare l’assenza di motivi di esclusione o il rispetto dei  criteri di selezione, non ha trasmesso tali informazioni o non  è stato in grado di presentare i documenti complementari di  cui all’articolo 59; o   i) se l’operatore economico ha tentato di influenzare indebita ­ mente il procedimento decisionale dell’amministrazione ag ­ giudicatrice, ha tentato di ottenere informazioni confidenziali  che possono conferirgli vantaggi indebiti rispetto alla proce ­ dura di aggiudicazione dell’appalto, oppure ha fornito per  negligenza informazioni fuorvianti che possono avere un’in ­ fluenza notevole sulle decisioni riguardanti l’esclusione, la  selezione o l’aggiudicazione.   Fermo restando il primo comma, lettera b), gli Stati membri  possono esigere o prevedere la possibilità che l’amministrazione  aggiudicatrice non escluda un operatore economico che si trovi  in una delle situazioni di cui a tale lettera, qualora l’ammini ­ strazione aggiudicatrice abbia stabilito che l’operatore econo ­ mico in questione sarà in grado di eseguire il contratto, tenendo  conto delle norme e misure nazionali applicabili in relazione  alla prosecuzione delle attività nelle situazioni di cui alla lettera  b).  5. Le amministrazioni aggiudicatrici escludono un operatore  economico in qualunque momento della procedura qualora ri ­ sulti che l’operatore economico si trova, a causa di atti compiuti  o omessi prima o nel corso della procedura, in una delle situa ­ zioni di cui ai paragrafi 1 e 2.   Le amministrazioni aggiudicatrici possono escludere oppure gli  Stati membri possono esigere che le amministrazioni aggiudica ­ trici escludano un operatore economico in qualunque momento  della procedura qualora risulti che l’operatore economico si  trova, a causa di atti compiuti o omessi prima o nel corso della  procedura, in una delle situazioni di cui al paragrafo 4.   6. Un operatore economico che si trovi in una delle situa ­ zioni di cui ai paragrafi 1 e 4 può fornire prove del fatto che le  misure da lui adottate sono sufficienti a dimostrare la sua affi ­ dabilità nonostante l’esistenza di un pertinente motivo di esclu ­ sione. Se tali prove sono ritenute sufficienti, l’operatore econo ­ mico in questione non è escluso dalla procedura d’appalto.IT L 94/128 Gazzetta ufficiale dell’Unione europea 28.3.2014
