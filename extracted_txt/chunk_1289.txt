
## Page 35

### Text on Page 35
periodo di aspettativa non retribuita loro concessa per lo svolgimento del mandato elettivo o della  funzione pubblica. Il versamento delle relative somme, che sono deducibili dal reddito complessivo  risultando ricomprese tra gli oneri di cui all'articolo 10, comma 1, lettera e), del testo unico delle  imposte sui redditi, approvato con decreto del Presidente della Repubblica 22 dicembre 1986, n.  917, deve essere effettuato alla amministrazione dell'organo elettivo o di quello di appartenenza in  virtù della nomina, che provvederà a riversarle al fondo dell'ente previdenziale di appartenenza.   2. Le somme di cui al comma 1 sono dovute con riferimento ai contributi relativi ai ratei di pensione che maturano a decorrere dal 1° gennaio 2000.   3. I lavoratori dipendenti di cui al comma 1, qualora intendano avvalersi della facoltà di accreditamento dei contributi di cui al medesimo comma 1, presentano domanda entro il 30  settembre dell'anno successivo a quello nel corso del quale ha avuto inizio l'aspettativa, a pena di  decadenza. La domanda si intende tacitamente rinnovata ogni anno salvo espressa  manifestazione di volontà in senso contrario.   4. I soggetti di cui al comma 1 dell'articolo 3 del  decreto legislativo 16 settembre 1996, n. 564, che  non hanno presentato la domanda di accredito della contribuzione figurativa per i periodi anteriori  al 31 dicembre 1998 secondo le modalità previste  dal comma 3 dell'articolo 3 del medesimo  decreto legislativo, e successive modificazioni, poss ono esercitare tale facoltà entro novanta giorni  dalla data di entrata in vigore della presente legge.   5. A decorrere dal 1° gennaio 2000 il diritto agli sgravi contributivi previsti dall'articolo 59 del testo  unico delle leggi sugli interventi nel Mezzogiorno, approvato con decreto del Presidente della  Repubblica 6 marzo 1978, n. 218, e successive modifi cazioni e integrazioni, è riconosciuto alle  aziende che operano nei territori individuati ai sensi dello stesso articolo, come successivamente modificato e integrato, che impiegano lavoratori anche non residenti per le attività dagli stessi  effettivamente svolte nei predetti territori.   6. La disposizione di cui al comma 5 si applica anche ai periodi contributivi antecedenti al 1° gennaio 2000 e alle situazioni pendenti alla stessa data; sono fatte salve le maggiori contribuzioni  già versate e le situazioni oggetto di sentenze passate in giudicato.  

39. Retribuzione pensionabile dei componenti delle autorità indipendenti.   1. A decorrere dal 1° gennaio 2000 il trattamento economico comunque corrisposto sotto qualsiasi forma ai componenti delle autorità indipendenti e ai componenti degli organismi i cui trattamenti  sono equiparati o riferiti a quelli dei componenti delle autorità indipendenti, già iscritti all'atto della nomina ad enti gestori di forme pensionistiche obbligatorie, costituisce base contributiva e  pensionabile: a) fino a concorrenza del trattamento retributivo eventualmente in godimento  dell'interessato all'atto della nomina a componente dell'autorità od organismo ivi ricomprendendo i  miglioramenti economici che sarebbero spettati, ove superiore al massimale annuo della base  retributiva e pensionabile previsto dall'articolo 2, comma 18, della legge 8 agosto 1995, n. 335; b)
