
## Page 52

### Text on Page 52
5. Se un’attività in un dato Stato membro è già oggetto di  una procedura ai sensi dei paragrafi 1, 2 e 4, le ulteriori do ­ mande riguardanti la stessa attività nello stesso Stato membro  pervenute prima della scadenza del termine previsto per la  prima domanda non sono considerate come nuove procedure  e sono esaminate nel quadro della prima domanda.   6. La Commissione adotta un atto di esecuzione che stabili ­ sce norme dettagliate per l’applicazione dei paragrafi da 1 a 5.  Tale atto di esecuzione comprende almeno norme relative:   a) alla pubblicazione nella  Gazzetta ufficiale dell’Unione europea ,  per informazione, della data alla quale i termini di cui al  paragrafo 1 dell’allegato IV bis hanno inizio e fine, comprese  eventuali proroghe o sospensioni dei termini, come previsto  da detto allegato;   b) alla pubblicazione dell’eventuale applicabilità dell’articolo 34,  paragrafo 1, a norma del presente articolo, paragrafo 3,  secondo comma, lettera b);   c) alle disposizioni di esecuzione riguardanti la forma, il con ­ tenuto e altri dettagli delle domande di cui al paragrafo 1 del  presente articolo;   Gli atti di esecuzione sono adottati secondo la procedura con ­ sultiva di cui all’articolo 105, paragrafo 2.   CAPO IV   Principi generali   Articolo 36   Principi per l’aggiudicazione degli appalti   1. Gli enti aggiudicatori trattano gli operatori economici su  un piano di parità e in modo non discriminatorio e agiscono in  maniera trasparente e proporzionata.   La concezione della procedura dell’appalto non ha l’intento di  escludere quest’ultimo dall’ambito di applicazione della presente  direttiva né di limitare artificialmente la concorrenza. Si ritiene  che la concorrenza sia limitata artificialmente laddove la conce ­ zione della procedura dell’appalto sia effettuata con l’intento di  favorire o svantaggiare indebitamente taluni operatori economi ­ ci.  2. Gli Stati membri adottano misure adeguate per garantire  che gli operatori economici, nell’esecuzione di appalti pubblici,  rispettino gli obblighi applicabili in materia di diritto ambien ­ tale, sociale e del lavoro stabiliti dal diritto dell’Unione, dal  diritto nazionale, da contratti collettivi o dalle disposizioni in ­ ternazionali in materia di diritto ambientale, sociale e del lavoro  elencate nell’allegato XIV.  Articolo 37   Operatori economici   1. Gli operatori economici che, in base alla normativa dello  Stato membro nel quale sono stabiliti, sono autorizzati a pre ­ stare il servizio di cui trattasi, non possono essere respinti sol ­ tanto per il fatto che, secondo la normativa dello Stato membro  nel quale è aggiudicato l’appalto, essi avrebbero dovuto essere  persone fisiche o persone giuridiche.   Tuttavia, per gli appalti di servizi e di lavori nonché per gli  appalti di forniture che comportano anche servizi o lavori di  posa in opera e di installazione, alle persone giuridiche può  essere imposto di indicare, nell’offerta o nella domanda di par ­ tecipazione, il nome e le qualifiche professionali delle persone  incaricate di fornire la prestazione per l’appalto di cui trattasi.   2. I raggruppamenti di operatori economici, comprese le as ­ sociazioni temporanee, sono autorizzati a partecipare a proce ­ dure di appalto. Essi non possono essere obbligati dagli enti  aggiudicatori ad avere una forma giuridica specifica ai fini della  presentazione di un’offerta o di una domanda di partecipazione.   Ove necessario, gli enti aggiudicatori possono specificare nei  documenti di gara le modalità con cui i raggruppamenti di  operatori economici devono ottemperare ai criteri e requisiti  per la qualificazione e la selezione qualitativa di cui agli articoli  da 77 a 81, purché ciò sia proporzionato e giustificato da  motivazioni obiettive. Gli Stati membri possono stabilire le  condizioni generali relative all’ottemperanza a tali modalità da  parte degli operatori economici.   Le condizioni per l’esecuzione di un appalto da parte di tali  gruppi di operatori economici, diverse da quelle imposte a sin ­ goli partecipanti, sono giustificate da motivazioni obiettive e  sono proporzionate.   3. In deroga al paragrafo 2, gli enti aggiudicatori possono  imporre ai gruppi di operatori economici di assumere una  forma giuridica specifica una volta che sia stato loro aggiudicato  l’appalto, nella misura in cui tale trasformazione sia necessaria  per la buona esecuzione dell’appalto.   Articolo 38   Appalti riservati   1. Gli Stati membri possono riservare il diritto di partecipa ­ zione alle procedure di appalto a laboratori protetti e ad ope ­ ratori economici il cui scopo principale sia l’integrazione sociale  e professionale delle persone disabili o svantaggiate o possono  riservarne l’esecuzione nel contesto di programmi di lavoro  protetti quando almeno il 30 % dei lavoratori dei suddetti labo ­ ratori, operatori economici o programmi sia composto da lavo ­ ratori con disabilità o da lavoratori svantaggiati.IT L 94/294 Gazzetta ufficiale dell’Unione europea 28.3.2014
