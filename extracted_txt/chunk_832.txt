
## Page 56

### Text on Page 56
27/1 1/2020 Normattiva https://www .normattiva.it/do/atto/export 56 / 230     1. Le stazioni appaltanti possono  concludere  accordi  quadro  nel   rispetto delle procedure di cui al presente codice. La durata  di  un   accordo quadro non supera i quattro anni per gli appalti nei  settori   ordinari e gli otto anni per gli appalti nei settori speciali,  salvo   in  casi  eccezionali,  debitamente   motivati   in   relazione,   in   particolare, all'oggetto dell'accordo quadro.     2. Nei settori ordinari, gli appalti basati su  un  accordo  quadro   sono aggiudicati secondo le procedure previste dal presente  comma  e   dai commi 3  e  4.  Tali  procedure  sono  applicabili  solo  tra  le   amministrazioni aggiudicatrici, individuate nell'avviso di  indizione   di gara  o  nell'invito  a  confermare  interesse,  e  gli  operatori   economici parti dell'accordo quadro concluso. Gli appalti  basati  su   un accordo quadro non comportano in nessun caso modifiche sostanziali   alle condizioni fissate nell'accordo quadro in particolare  nel  caso   di cui al comma 3.     3. Nell'ambito di un accordo quadro concluso con un solo  operatore   economico,  gli  appalti  sono  aggiudicati  entro  i  limiti   delle   condizioni  fissate  nell'accordo  quadro  stesso.  L'amministrazione   aggiudicatrice puo' consultare  per  iscritto  l'operatore  economico   parte dell'accordo quadro, chiedendogli di completare, se necessario,   la sua offerta.     4.  L'accordo quadro  concluso  con  piu'  operatori  economici  e'   eseguito secondo una delle seguenti modalita':     a) secondo i termini e le  condizioni  dell'accordo  quadro,  senza   riaprire il confronto competitivo, se l'accordo quadro contiene tutti   i termini che disciplinano la prestazione dei lavori, dei  servizi  e   delle forniture, nonche'  le  condizioni  oggettive  per  determinare   quale degli operatori economici parti dell'accordo quadro effettuera'   la prestazione. Tali condizioni sono indicate nei documenti  di  gara   per l'accordo quadro. L'individuazione dell'operatore economico parte   dell'accordo quadro che effettuera' la prestazione avviene sulla base   di  decisione  motivata  in  relazione   alle   specifiche   esigenze   dell'amministrazione;     b) se l'accordo quadro contiene tutti i termini che disciplinano la   prestazione dei lavori, dei servizi e delle forniture, in parte senza   la riapertura del confronto competitivo conformemente alla lettera a)   e, in parte, con la riapertura  del  confronto  competitivo  tra  gli   operatori economici  parti  dell'accordo  quadro  conformemente  alla   lettera  c),  qualora   tale   possibilita'   sia   stata   stabilita   dall'amministrazione  aggiudicatrice  nei  documenti  di   gara   per   l'accordo quadro. La scelta se alcuni specifici lavori,  forniture  o   servizi debbano essere  acquisiti  a  seguito  della  riapertura  del   confronto  competitivo  o  direttamente  alle   condizioni   di   cui   all'accordo quadro avviene in base  a  criteri  oggettivi,  che  sono   indicati nei documenti di gara per l'accordo quadro.  Tali  documenti   di gara precisano anche quali condizioni possono essere soggette alla   riapertura del confronto competitivo. Le disposizioni previste  dalla   presente lettera, primo periodo, si applicano anche a ogni  lotto  di   un accordo quadro per il quale tutti i termini  che  disciplinano  la   prestazione dei lavori, dei servizi e delle forniture  in  questione,   sono definiti nell'accordo quadro,  anche  se  sono  stati  stabiliti   tutti i termini che  disciplinano  la  prestazione  dei  lavori,  dei   servizi e delle forniture per altri lotti;     c) riaprendo il confronto competitivo tra gli  operatori  economici   parti dell'accordo quadro, se l'accordo quadro non contiene  tutti  i   termini che disciplinano la prestazione dei  lavori,  dei  servizi  e   delle forniture.     5. I confronti competitivi di cui al comma 4, lettere b) e  c),  si   basano   sulle   stesse   condizioni   applicate   all'aggiudicazione   dell'accordo  quadro,  se  necessario  precisandole,   e   su   altre   condizioni indicate nei  documenti  di  gara  per  l'accordo  quadro,   secondo la seguente procedura:     a)    per   ogni   appalto   da    aggiudicare    l'amministrazione   aggiudicatrice consulta per iscritto gli operatori economici che sono   in grado di eseguire l'oggetto dell'appalto;     b)  l'amministrazione aggiudicatrice fissa un  termine  sufficiente   per presentare le  offerte  relative  a  ciascun  appalto  specifico,   tenendo  conto  di  elementi  quali  la   complessita'   dell'oggetto   dell'appalto e il tempo necessario per la trasmissione delle offerte;     c)  le offerte sono presentate per iscritto e il loro contenuto non   viene reso pubblico fino alla scadenza del termine  previsto  per  la   loro presentazione;     d)    l'amministrazione    aggiudicatrice    aggiudica    l'appalto   all'offerente che ha presentato l'offerta  migliore  sulla  base  dei   criteri di aggiudicazione fissati nei documenti di gara per l'accordo   quadro.     6.  Nei settori speciali, gli appalti basati su un  accordo  quadro   sono aggiudicati in base a regole e  criteri  oggettivi  che  possono   prevedere la riapertura del confronto competitivo tra  gli  operatori   economici parti dell'accordo quadro concluso. Tali regole  e  criteri   sono  indicati  nei  documenti  di  gara  per  l'accordo   quadro   e   garantiscono parita' di trattamento tra gli operatori economici parti
