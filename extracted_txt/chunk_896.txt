
## Page 120

### Text on Page 120
27/1 1/2020 Normattiva https://www .normattiva.it/do/atto/export 120 / 230  1.  Ferme  restando  le   esclusioni   specifiche   relative   alle   concessioni previste all'articolo 12, per quanto riguarda l'acqua, il   presente capo si applica alle seguenti attivita':     a)la messa a disposizione o la gestione  di  reti  fisse  destinate   alla fornitura di un servizio  al  pubblico  in  connessione  con  la   produzione, il trasporto o la distribuzione di acqua potabile;    b)l'alimentazione di tali reti con acqua potabile.     2. Il presente capo si applica anche agli appalti o ai concorsi  di   progettazione attribuiti od organizzati dagli enti aggiudicatori  che   esercitano un'attivita' di cui al comma 1 e che riguardino una  delle   seguenti attivita':     a)progetti di ingegneria idraulica, irrigazione o drenaggio, in cui   il volume d'acqua  destinato  all'alimentazione  con  acqua  potabile   rappresenti piu' del 20 per cento  del  volume  totale  d'acqua  reso   disponibile  da  tali  progetti  o  impianti  di  irrigazione  o   di   drenaggio;     b)smaltimento o trattamento delle acque reflue.     3. L'alimentazione con acqua potabile di reti fisse che  forniscono   un servizio al pubblico da parte di un ente aggiudicatore che non  e'   un'amministrazione aggiudicatrice non e' considerata un'attivita'  di   cui al comma 1 se ricorrono tutte le seguenti condizioni:    a)la  produzione  di  acqua  potabile  da  parte   di   tale   ente   aggiudicatore  avviene  perche'  il   suo   consumo   e'   necessario   all'esercizio di un'attivita' non prevista dagli articoli  da  115  a   118;     b)l'alimentazione della rete  pubblica  dipende  solo  dal  consumo   proprio di tale ente aggiudicatore e non supera il 30 per cento della   produzione totale di acqua potabile di  tale  ente,  considerando  la   media dell'ultimo triennio, compreso l'anno in corso.  

                              Art. 118  

                       (Servizi di trasporto)  

  1. Ferme restando le esclusioni di cui all'articolo  17,  comma  1,   lettera i), le disposizioni  del  presente  capo  si  applicano  alle   attivita' relative alla messa a disposizione o alla gestione di  reti   destinate a fornire un servizio al pubblico nel campo  del  trasporto   ferroviario, tranviario, filoviario, ovvero mediante autobus, sistemi   automatici o cavo.     2. Nei servizi di trasporto, si considera che una rete esiste se il   servizio viene fornito secondo le  prescrizioni  operative  stabilite   dalle competenti autorita'  pubbliche,  quali  quelle  relative  alle   tratte da servire, alla capacita' di  trasporto  disponibile  o  alla   frequenza del servizio.  

                              Art. 119  

                         (Porti e aeroporti)  

  1. Le norme del presente capo si applicano alle attivita'  relative   allo sfruttamento di un'area geografica per la messa  a  disposizione   di aeroporti, porti marittimi o  interni  e  di  altri  terminali  di   trasporto ai vettori aerei, marittimi e fluviali.  

                              Art. 120  

                          (Servizi postali)  

  1. Le disposizioni del presente capo si  applicano  alle  attivita'   relative alla prestazione di:     a) servizi postali;     b) altri servizi diversi da quelli postali, a condizione  che  tali   servizi siano prestati da un ente che fornisce anche servizi  postali   ai sensi del comma 2, lettera b), del  presente  articolo  e  che  le   condizioni di cui all'articolo 8 non  siano  soddisfatte  per  quanto   riguarda i servizi previsti dal comma 2,  lettera  b),  del  presente   articolo.     2. Ai fini del presente codice e fatto salvo  quanto  previsto  dal   decreto legislativo 22 luglio 1999, n. 261, si intende per:     a) «invio postale»: un invio indirizzato nella forma definitiva  al   momento in cui viene preso in  consegna,  indipendentemente  dal  suo   peso. Oltre  agli  invii  di  corrispondenza,  si  tratta  di  libri,   cataloghi, giornali, periodici e pacchi postali contenenti merci  con   o senza valore commerciale, indipendentemente dal loro peso;     b) «servizi postali»: servizi consistenti in raccolta, smistamento,   trasporto e distribuzione di invii postali. Includono sia  i  servizi   che rientrano nell'ambito di  applicazione  del  servizio  universale   istituito ai sensi della direttiva 97/67/CE del Parlamento europeo  e   del Consiglio, sia quelli che ne sono esclusi;     c) «altri servizi diversi dai servizi postali»: servizi forniti nei
