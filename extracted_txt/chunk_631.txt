
## Page 33

### Text on Page 33
4) «organismi di diritto pubblico»: gli organismi che hanno  tutte le seguenti caratteristiche:   a) sono istituiti per soddisfare specificatamente esigenze di  interesse generale, aventi carattere non industriale o  commerciale;   b) sono dotati di personalità giuridica; e   c) sono finanziati per la maggior parte dallo Stato, dalle  autorità regionali o locali o da altri organismi di diritto  pubblico; o la loro gestione è posta sotto la vigilanza di  tali autorità o organismi; o il loro organo di ammini ­ strazione, di direzione o di vigilanza è costituito da  membri più della metà dei quali è designata dallo Stato,  da autorità regionali o locali o da altri organismi di  diritto pubblico;   5) «appalti pubblici»: contratti a titolo oneroso stipulati per  iscritto tra uno o più operatori economici e una o più  amministrazioni aggiudicatrici aventi per oggetto l’esecu ­ zione di lavori, la fornitura di prodotti o la prestazione  di servizi;   6) «appalti pubblici di lavori»: appalti pubblici aventi per og ­ getto una delle seguenti azioni:   a) l’esecuzione, o la progettazione e l’esecuzione, di lavori  relativi a una delle attività di cui all’allegato II;   b) l’esecuzione, oppure la progettazione e l’esecuzione di  un’opera; oppure   c) la realizzazione, con qualsiasi mezzo, di un’opera corri ­ spondente alle esigenze specificate dall’amministrazione  aggiudicatrice che esercita un’influenza determinante sul  tipo o sulla progettazione dell’opera;   7) «opera»: il risultato di un insieme di lavori edilizi o di genio  civile che di per sé esplichi una funzione economica o  tecnica;   8) «appalti pubblici di forniture»: appalti pubblici aventi per  oggetto l’acquisto, la locazione finanziaria, la locazione o  l’acquisto a riscatto, con o senza opzione per l’acquisto, di  prodotti. Un appalto di forniture può includere, a titolo  accessorio, lavori di posa in opera e di installazione;   9) «appalti pubblici di servizi»: appalti pubblici aventi per og ­ getto la prestazione di servizi diversi da quelli di cui al  punto 6;   10) «operatore economico»: una persona fisica o giuridica o un  ente pubblico o un raggruppamento di tali persone e/o enti, compresa qualsiasi associazione temporanea di impre ­ se, che offra sul mercato la realizzazione di lavori e/o di  un’opera, la fornitura di prodotti o la prestazione di servizi;   11) «offerente»: un operatore economico che ha presentato  un’offerta;   12) «candidato»: un operatore economico che ha sollecitato un  invito o è stato invitato a partecipare a una procedura  ristretta, a una procedura competitiva con negoziazione, a  una procedura negoziata senza previa pubblicazione, a un  dialogo competitivo o a un partenariato per l’innovazione;   13) «documento di gara»: qualsiasi documento prodotto dal ­ l’amministrazione aggiudicatrice o al quale l’amministra ­ zione aggiudicatrice fa riferimento per descrivere o deter ­ minare elementi dell’appalto o della procedura, compresi il  bando di gara, l’avviso di preinformazione nel caso in cui  sia utilizzato come mezzo di indizione di gara, le specifiche  tecniche, il documento descrittivo, le condizioni contrat ­ tuali proposte, i modelli per la presentazione di documenti  da parte di candidati e offerenti, le informazioni sugli ob ­ blighi generalmente applicabili e gli eventuali documenti  complementari;   14) «attività di centralizzazione delle committenze»: attività  svolte su base permanente, in una delle seguenti forme:   a) l’acquisizione di forniture e/o servizi destinati ad ammi ­ nistrazioni aggiudicatrici;   b) l’aggiudicazione di appalti o la conclusione di accordi  quadro per lavori, forniture o servizi destinati ad ammi ­ nistrazioni aggiudicatrici;   15) «attività di committenza ausiliarie»: attività che consistono  nella prestazione di supporto alle attività di committenza,  in particolare nelle forme seguenti:   a) infrastrutture tecniche che consentano alle amministra ­ zioni aggiudicatrici di aggiudicare appalti pubblici o di  concludere accordi quadro per lavori, forniture o servizi;   b) consulenza sullo svolgimento o sulla progettazione delle  procedure di appalto;   c) preparazione e gestione delle procedure di appalto in  nome e per conto dell’amministrazione aggiudicatrice  interessata;   16) «centrale di committenza»: un’amministrazione aggiudica ­ trice che fornisce attività di centralizzazione delle commit ­ tenze e, se del caso, attività di committenza ausiliarie;   17) «prestatore di servizi in materia di appalti»: un organismo  pubblico o privato che offre attività di committenza ausi ­ liarie sul mercato;IT 28.3.2014 Gazzetta ufficiale dell’Unione europea L 94/97
