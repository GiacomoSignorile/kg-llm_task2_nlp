
## Page 2

### Text on Page 2
(4) Attualmente, l’aggiudicazione delle concessioni di lavori  pubblici è soggetta alle norme di base della direttiva  2004/18/CE del Parlamento europeo e del Consiglio (  1 ),  mentre l’aggiudicazione delle concessioni di servizi con  interesse transfrontaliero è soggetta ai principi del trattato  sul funzionamento dell’Unione europea (TFUE), in parti ­ colare ai principi della libera circolazione delle merci,  della libertà di stabilimento e della libera prestazione di  servizi, nonché ai principi che ne derivano, come la pa ­ rità di trattamento, la non discriminazione, il mutuo  riconoscimento, la proporzionalità e la trasparenza. Vi  è il rischio di mancanza di certezza giuridica dovuto a  interpretazioni divergenti dei principi del trattato da parte  dei legislatori nazionali e a profonde disparità tra le legi ­ slazioni dei diversi Stati membri. Tale rischio è stato  confermato dalla copiosa giurisprudenza della Corte di  giustizia dell’Unione europea, che tuttavia ha affrontato  solo parzialmente alcuni aspetti dell’aggiudicazione dei  contratti di concessione.   È necessario, a livello di Unione, applicare in maniera  uniforme i principi del TFUE in tutti gli Stati membri  ed eliminare le discrepanze nell’interpretazione di tali  principi al fine di eliminare le persistenti distorsioni del  mercato interno. Ciò favorirebbe altresì l’efficienza della  spesa pubblica, faciliterebbe la parità di accesso e l’equa  partecipazione delle PMI all’aggiudicazione dei contratti  di concessione, sia a livello locale che a livello dell’Unio ­ ne, e promuoverebbe il conseguimento di obiettivi soste ­ nibili delle politiche pubbliche.   (5) La presente direttiva riconosce e riafferma il diritto degli  Stati membri e delle autorità pubbliche di decidere le  modalità di gestione ritenute più appropriate per l’esecu ­ zione di lavori e la fornitura di servizi. In particolare, la  presente direttiva non dovrebbe in alcun modo incidere  sulla libertà degli Stati membri e delle autorità pubbliche  di eseguire lavori o fornire servizi direttamente al pub ­ blico o di esternalizzare tale fornitura delegandola a terzi.  Gli Stati membri o le autorità pubbliche dovrebbero ri ­ manere liberi di definire e specificare le caratteristiche dei  servizi da fornire, comprese le condizioni relative alla  qualità o al prezzo dei servizi, conformemente al diritto  dell’Unione, al fine di perseguire i loro obiettivi di inte ­ resse pubblico.   (6) È opportuno ricordare che gli Stati membri sono liberi di  decidere, in conformità ai principi del TFUE in materia di  parità di trattamento, non discriminazione, trasparenza e  libera circolazione delle persone, di organizzare la pre ­ stazione di servizi come servizi di interesse economico  generale o come servizi non economici di interesse ge ­ nerale ovvero come una combinazione di tali servizi. È  altresì opportuno ricordare che la presente direttiva lascia  impregiudicata la libertà delle autorità nazionali, regionali  e locali di definire, in conformità del diritto dell’Unione, i  servizi d’interesse economico generale, il relativo ambito e le caratteristiche del servizio da prestare, comprese le  eventuali condizioni relative alla qualità del servizio, al  fine di perseguire gli obiettivi delle politiche pubbliche.  Anche la facoltà delle autorità nazionali, regionali e locali  di fornire, affidare e finanziare i servizi di interesse eco ­ nomico generale, conformemente all’articolo 14 TFUE e  al protocollo n. 26 allegato al TFUE e al trattato sul ­ l’Unione europea (TUE), dovrebbe restare impregiudicata.  Inoltre, la presente direttiva non riguarda il finanzia ­ mento dei servizi di interesse economico generale o le  sovvenzioni concesse dagli Stati membri, in particolare  nel settore sociale, in conformità delle norme dell’Unione  sulla concorrenza. È opportuno chiarire che i servizi non  economici di interesse generale non dovrebbero rientrare  nell’ambito di applicazione della presente direttiva.   (7) È altresì opportuno rammentare che la presente direttiva  non dovrebbe incidere sulla normativa degli Stati membri  in materia di previdenza sociale. Essa non dovrebbe nem ­ meno comportare la liberalizzazione di servizi di inte ­ resse economico generale, riservati a enti pubblici o pri ­ vati, né la privatizzazione di enti pubblici che forniscono  servizi.   (8) Nel caso di concessioni pari o superiori a un determinato  valore, è opportuno procedere a un coordinamento mi ­ nimo delle procedure nazionali per l’aggiudicazione di  tali contratti sulla base dei principi del TFUE, nell’ottica  di garantire l’apertura delle concessioni alla concorrenza e  un adeguato livello di certezza giuridica. Tali norme di  coordinamento dovrebbero limitarsi a quanto è necessa ­ rio per realizzare gli obiettivi succitati e garantire un  certo livello di flessibilità. Gli Stati membri dovrebbero  avere la facoltà di completare e sviluppare ulteriormente  tali norme qualora lo ritenessero opportuno, in partico ­ lare per meglio garantire la conformità ai summenzionati  principi.   (9) È opportuno precisare che i raggruppamenti di operatori  economici, inclusi quelli sotto forma di associazione tem ­ poranea, possono partecipare a procedure di aggiudica ­ zione senza dover assumere una forma giuridica specifi ­ ca. Nella misura in cui ciò sia necessario, ad esempio nei  casi in cui sia prevista la responsabilità in solido, è pos ­ sibile imporre una forma specifica quando la concessione  venga aggiudicata a tali raggruppamenti. È inoltre oppor ­ tuno precisare che le amministrazioni aggiudicatrici o gli  enti aggiudicatori dovrebbero poter indicare esplicita ­ mente in che modo i raggruppamenti di operatori eco ­ nomici siano tenuti a soddisfare i requisiti in materia di  capacità economica e finanziaria o ai criteri relativi alle  capacità tecniche e professionali imposti agli operatori  economici che partecipano in proprio. L’esecuzione di  contratti di concessione da parte di raggruppamenti di  operatori economici può rendere necessario definire con ­ dizioni che non sono imposte a singoli partecipanti. Tali  condizioni, che dovrebbero essere giustificate da ragioni  oggettive e proporzionate, potrebbero comprendere, per  esempio, l’obbligo di nominare una rappresentanza con ­ giunta o un partner capofila ai fini della procedura di  aggiudicazione della concessione o di fornire informa ­ zioni sulla costituzione di detti raggruppamenti.IT L 94/2 Gazzetta ufficiale dell’Unione europea 28.3.2014   ( 1 ) Direttiva 2004/18/CE del Parlamento europeo e del Consiglio, del  31 marzo 2004, relativa al coordinamento delle procedure di aggiu ­ dicazione degli appalti pubblici di lavori, di forniture e di servizi (GU  L 134 del 30.4.2004, pag. 114).
