
## Page 185

### Text on Page 185
27/1 1/2020 Normattiva https://www .normattiva.it/do/atto/export 185 / 230  4. Al fine di agevolare, sin dall'inizio della fase istruttoria, la   realizzazione  di  infrastrutture  e  insediamenti   prioritari,   il   Ministro delle infrastrutture e dei  trasporti,  sentiti  i  Ministri   competenti, nonche' i Presidenti delle regioni  o  province  autonome   interessate, propone al Presidente  del  Consiglio  dei  ministri  la   nomina di commissari straordinari, i quali seguono l'andamento  delle   opere e provvedono alle opportune  azioni  di  indirizzo  e  supporto   promuovendo ((anche  attivita'  di  prevenzione  dell'insorgenza  dei   conflitti e dei contenziosi anche con riferimento alle esigenze delle   comunita' locali, nonche'))   le  occorrenti  intese  tra  i  soggetti   pubblici e  privati  interessati.  Nell'espletamento  delle  suddette   attivita', e nel caso di particolare complessita'  delle  stesse,  il   commissario   straordinario   puo'   essere    affiancato    da    un   sub-commissario, nominato dal Presidente del Consiglio dei  ministri,   su  proposta  dei  Presidenti  delle  regioni  o  province   autonome   territorialmente coinvolte,  con  oneri  a  carico  delle  regioni  o   province autonome proponenti ((ovvero a valere sulle risorse  di  cui   al comma 8)) . Per le opere  non  aventi  carattere  interregionale  o   internazionale, la proposta di nomina del  commissario  straordinario   e' formulata d'intesa con la  regione  o  la  provincia  autonoma,  o   l'ente territoriale interessati.     5. Gli oneri derivanti dall'applicazione del comma 4 sono  posti  a   carico dei fondi di cui all'articolo 202 e sono contenuti nell'ambito   della quota delle risorse che annualmente sono destinate  allo  scopo   con decreto del Ministro delle infrastrutture  e  dei  trasporti,  di   concerto con il Ministro dell'economia e delle finanze. Gli oneri per   il funzionamento della struttura tecnica di missione di cui al  comma   3 trovano copertura sui fondi di cui all'articolo 1, comma 238, della   legge 30 dicembre 2004,  n.  311,  nonche'  sulle  risorse  assegnate   annualmente al Ministero delle  Infrastrutture  e  dei  Trasporti  ai   sensi della legge n. 144 del 1999.     6. Il Presidente  del  Consiglio  dei  ministri,  su  proposta  del   Ministro delle infrastrutture, sentiti i Ministri competenti nonche',   per  le  infrastrutture  di  competenza  dei  soggetti  aggiudicatori   regionali,  i  presidenti   delle   regioni   o   province   autonome   interessate,  abilita  eventualmente  i  commissari  straordinari  ad   adottare, con le modalita' e i poteri  di  cui  all'articolo  13  del   decreto-legge 25 marzo 1997, n. 67,  convertito,  con  modificazioni,   dalla legge 23 maggio 1997, n.  135,  in  sostituzione  dei  soggetti   competenti, i provvedimenti e gli atti di qualsiasi natura  necessari   alla   sollecita   progettazione,    istruttoria,    affidamento    e   realizzazione delle infrastrutture e degli insediamenti produttivi.     7.  I  commissari  straordinari  ((agiscono  in  autonomia  e   con   l'obiettivo di garantire  l'interesse  pubblico  e))   riferiscono  al   Presidente del Consiglio, al Ministro delle infrastrutture e al  CIPE   in ordine alle problematiche riscontrate e alle iniziative assunte  e   operano secondo le direttive dai medesimi impartite e con il supporto   del Ministero, e, ove esistenti, della struttura tecnica di  missione   e degli advisor,  acquisendo,  per  il  tramite  degli  stessi,  ogni   occorrente studio e parere. Nei limiti dei costi autorizzati a  norma   del  comma  8,  i  commissari  straordinari  e  i  sub-commissari  si   avvalgono della struttura di cui al comma 3, nonche' delle competenti   strutture  regionali  e  possono  avvalersi  del  supporto  e   della   collaborazione dei soggetti terzi.     8. Il decreto del Presidente del Consiglio dei ministri  di  nomina   del  commissario  straordinario  individua  il  compenso  e  i  costi   pertinenti alle  attivita'  da  svolgere  dallo  stesso,  nonche'  le   modalita' di corresponsione degli stessi ((a valere sulle risorse del   quadro economico  di  ciascun  intervento,  nei  limiti  delle  somme   stanziate per tale finalita')) .     ((8-bis. Ai commissari  nominati  ai  sensi  dell'articolo  20  del   decreto-legge   29   novembre   2008,   n.   185,   convertito,   con   modificazioni, dalla legge 28 gennaio 2009, n. 2, per le opere di cui   al presente articolo si applicano le disposizioni di cui ai commi  da   4 a 8.))      9. ((COMMA ABROGATO DAL D.LGS. 19 APRILE 2017, N. 56)) .     10. Il Ministero delle infrastrutture e dei trasporti  assicura  il   supporto  e  l'assistenza  necessari  alle  stazioni  appaltanti  per   l'applicazione della disciplina di settore, in collaborazione con  le   Regioni e le Province autonome di Trento  e  di  Bolzano  nell'ambito   delle attivita' che queste esercitano ai sensi del presente codice.     11. In sede di prima applicazione  restano,  comunque,  validi  gli   atti ed i provvedimenti adottati  e  sono  fatti  salvi  gli  effetti   prodotti ed i rapporti giuridici sorti sulla base  dell'articolo  163   del decreto legislativo 12 aprile 2006, n. 163.     12. ((COMMA ABROGATO DAL D.LGS. 19 APRILE 2017, N. 56)) .  

                              Art. 215  

              (Consiglio superiore dei lavori pubblici)  

  1. E' garantita la  piena  autonomia  funzionale  e  organizzativa,
