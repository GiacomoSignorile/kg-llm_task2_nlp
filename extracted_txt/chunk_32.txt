
## Page 25

### Text on Page 25
I contratti per servizi alla persona al di sopra di tale  soglia dovrebbero essere improntati alla trasparenza, a  livello dell’Unione. In ragione dell’importanza del conte ­ sto culturale e della sensibilità di tali servizi, gli Stati  membri dovrebbero godere di un’ampia discrezionalità  così da organizzare la scelta dei fornitori di servizi nel  modo che considerano più adeguato. Le norme della  presente direttiva tengono conto di tale imperativo, im ­ ponendo solo il rispetto dei principi fondamentali di tra ­ sparenza e di parità di trattamento e assicurando che gli  enti aggiudicatori abbiano la facoltà di applicare criteri di  qualità specifici per la scelta dei fornitori di servizi, come  i criteri stabiliti dal quadro europeo volontario della qua ­ lità per i servizi sociali, pubblicato dal comitato per la  protezione sociale. Nel definire le procedure da utilizzare  per l’aggiudicazione degli appalti di servizi alla persona,  gli Stati membri dovrebbero tener conto dell’articolo 14  TFUE e del protocollo n. 26. In tale contesto, gli Stati  membri dovrebbero inoltre perseguire gli obiettivi della  semplificazione e riduzione dell’onere amministrativo per  gli enti aggiudicatori e gli operatori economici; è oppor ­ tuno chiarire che ciò potrebbe anche comportare il ri ­ corso a norme applicabili agli appalti di servizi non as ­ soggettati al regime specifico.   Gli Stati membri e gli enti aggiudicatori sono liberi di  fornire questi servizi direttamente o di organizzare servizi  sociali attraverso modalità che non comportino la con ­ clusione di contratti pubblici, ad esempio tramite il sem ­ plice finanziamento di tali servizi o la concessione di  licenze o autorizzazioni a tutti gli operatori economici  che soddisfano le condizioni definite in precedenza dal ­ l’ente aggiudicatore, senza che vengano previsti limiti o  quote, a condizione che tale sistema assicuri una pubbli ­ cità sufficiente e rispetti i principi di trasparenza e di non  discriminazione.   (121)  Analogamente, i servizi alberghieri e di ristorazione sono  offerti generalmente solo da operatori ubicati nel luogo  specifico di prestazione di tali servizi e hanno pertanto  anche una dimensione limitatamente transfrontaliera. Do ­ vrebbero pertanto rientrare solo nel regime alleggerito,  con una soglia di 1 000 000 EUR. I servizi alberghieri e  di ristorazione che superano tale soglia possono rivestire  un interesse per diversi operatori economici, quali agen ­ zie di viaggio e altri intermediari, anche su base tran ­ sfrontaliera.   (122)  Analogamente, taluni servizi legali riguardano esclusiva ­ mente questioni di puro diritto nazionale e sono pertanto  offerti generalmente solo da operatori ubicati nello Stato  membro interessato e hanno di conseguenza anche una  dimensione limitatamente transfrontaliera. Dovrebbero pertanto rientrare solo nel regime alleggerito, con una  soglia di 1 000 000 EUR. Gli appalti di servizi legali al  di sopra di tale soglia possono rivestire interesse per vari  operatori economici, quali gli studi legali internazionali,  anche su base transfrontaliera, in particolare ove riguar ­ dino questioni giuridiche aventi come fonte o contesto il  diritto dell’Unione o il diritto internazionale oppure que ­ stioni giuridiche che interessano più di un paese.   (123)  Dall’esperienza si evince che una serie di altri servizi,  quali i servizi di soccorso, i servizi antincendio e i servizi  penitenziari, generalmente presentano un certo interesse  a livello transfrontaliero solo dal momento in cui acquisi ­ scono una massa critica sufficiente attraverso il loro va ­ lore relativamente elevato. In quanto non esclusi dall’am ­ bito di applicazione della presente direttiva, dovrebbero  essere inclusi nel regime alleggerito. Nella misura in cui la  loro prestazione è effettivamente fondata su appalti, altre  categorie di servizi, quali i servizi investigativi e assicura ­ tivi, presenterebbero generalmente un interesse a livello  transfrontaliero solo a partire dalla soglia di  1 000 000 EUR e solo allora dovrebbero pertanto essere  soggetti al regime alleggerito.   (124)  Al fine di garantire la continuità dei servizi pubblici la  presente direttiva dovrebbe prevedere che la partecipa ­ zione alle procedure di appalto per taluni servizi nei  settori dei servizi sanitari, sociali e culturali possa essere  riservata per le organizzazioni basate sull’azionariato dei  dipendenti o sulla loro partecipazione attiva al governo  societario e per le organizzazioni esistenti quali le coo ­ perative a partecipare alla prestazione di tali servizi agli  utenti finali. L’applicazione della presente disposizione si  limita esclusivamente a taluni servizi sanitari, servizi so ­ ciali e servizi connessi, a taluni servizi di istruzione e  formazione, a biblioteche, archivi, musei e altri servizi  culturali, a servizi sportivi e servizi domestici, e non  riguarda nessuna delle esclusioni altrimenti previste dalla  presente direttiva. Tali servizi dovrebbero essere discipli ­ nati dal regime alleggerito.   (125)  È opportuno individuare tali servizi mediante riferimento  alle posizioni specifiche del «Vocabolario comune per gli  appalti pubblici» (CPV) adottato dal regolamento (CE) n.  2195/2002 del Parlamento europeo e del Consiglio (  1 ),  una nomenclatura strutturata gerarchicamente e articolata  in divisioni, gruppi, classi, categorie e sottocategorie. Al  fine di evitare l’incertezza giuridica, è opportuno preci ­ sare che il riferimento a una divisione non comporta  implicitamente un riferimento alle sottodivisioni subordi ­ nate. Tale copertura globale dovrebbe invece essere espli ­ citamente indicata mediante riferimento a tutte le posi ­ zioni pertinenti, se del caso in forma di serie di codici.IT 28.3.2014 Gazzetta ufficiale dell’Unione europea L 94/267   ( 1 ) Regolamento (CE) n. 2195/2002 del Parlamento europeo e del Con ­ siglio, del 5 novembre 2002, relativo al vocabolario comune per gli  appalti pubblici (CPV) (GU L 340 del 16.12.2002, pag. 1).
