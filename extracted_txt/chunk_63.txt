
## Page 56

### Text on Page 56
TITOLO II   DISPOSIZIONI APPLICABILI AGLI APPALTI   CAPO I   Procedure   Articolo 43   Condizioni relative all’AAP e ad altri accordi internazionali   Nella misura in cui sono contemplati dagli allegati 3, 4 e 5 e  dalle note generali dell’appendice I dell’Unione europea dell’AAP  e dagli altri accordi internazionali ai quali l’Unione è vincolata,  gli enti aggiudicatori ai sensi dell’articolo 4, paragrafo 1, lettera  a), accordano ai lavori, alle forniture, ai servizi e agli operatori  economici dei firmatari di tali accordi un trattamento non meno  favorevole di quello concesso ai lavori, alle forniture, ai servizi e  agli operatori economici dell’Unione.   Articolo 44   Scelta delle procedure   1. Nell’aggiudicazione di appalti di forniture, di lavori o di  servizi, gli enti aggiudicatori applicano procedure adattate in  modo da essere conformi alla presente direttiva, a condizione  che, fatto salvo il disposto dell’articolo 47, sia stato pubblicato  un avviso di indizione di gara in conformità con la presente  direttiva.   2. Gli Stati membri prevedono la possibilità per gli enti ag ­ giudicatori di applicare procedure aperte, ristrette o negoziate  precedute da indizione di gara, come disposto dalla presente  direttiva.   3. Gli Stati membri prevedono la possibilità per gli enti ag ­ giudicatori di applicare dialoghi competitivi e partenariati per  l’innovazione come disposto dalla presente direttiva.   4. La gara può essere indetta con una delle seguenti moda ­ lità:  a) un avviso periodico indicativo a norma dell’articolo 67 se il  contratto è aggiudicato mediante procedura ristretta o nego ­ ziata;   b) un avviso sull’esistenza di un sistema di qualificazione a  norma dell’articolo 68 se il contratto è aggiudicato mediante  procedura ristretta o negoziata o tramite un dialogo compe ­ titivo o un partenariato per l’innovazione;   c) mediante un bando di gara a norma dell’articolo 69.   Nel caso di cui al presente paragrafo, lettera a), gli operatori  economici che hanno manifestato interesse in seguito alla pub ­blicazione dell’avviso periodico indicativo sono successivamente  invitati a confermare il proprio interesse per iscritto mediante  un invito a confermare interesse, conformemente all’articolo 74.   5. Nei casi e nelle circostanze specifici espressamente previsti  all’articolo 50, gli Stati membri possono prevedere che gli enti  aggiudicatori ricorrano a una procedura negoziata senza previa  indizione di gara. Gli Stati membri non consentono l’applica ­ zione di tale procedura in casi diversi da quelli di cui all’arti ­ colo 50.   Articolo 45   Procedura aperta   1. Nelle procedure aperte, qualsiasi operatore economico in ­ teressato può presentare un’offerta in risposta a un avviso di  indizione di gara.   Il termine minimo per la ricezione delle offerte è di trentacinque  giorni dalla data di trasmissione del bando di gara.   Le offerte sono accompagnate dalle informazioni richieste dal ­ l’ente aggiudicatore per la selezione qualitativa.   2. Nel caso in cui gli enti aggiudicatori abbiano pubblicato  un avviso di preinformazione che non è stato esso stesso usato  come mezzo di indizione di una gara, il termine minimo per la  ricezione delle offerte come stabilito al presente articolo, para ­ grafo 1, secondo comma, può essere ridotto a quindici giorni,  purché siano rispettate tutte le seguenti condizioni:   a) l’avviso periodico indicativo contiene, oltre alle informazioni  richieste nell’allegato VI, parte A, sezione I, tutte le informa ­ zioni richieste nell’allegato VI, parte A, sezione II, sempreché  queste siano disponibili al momento della pubblicazione del ­ l’avviso;   b) l’avviso periodico indicativo è stato inviato alla pubblicazione  non meno di trentacinque giorni e non oltre dodici mesi  prima della data di trasmissione del bando di gara.   3. Se, per motivi di urgenza debitamente dimostrati dall’ente  aggiudicatore, i termini stabiliti al paragrafo 1, secondo comma,  non possono essere rispettati, l’ente aggiudicatore può fissare un  termine non inferiore a quindici giorni a decorrere dalla data di  invio del bando di gara.   4. L’ente aggiudicatore può ridurre di cinque giorni il termine  per la ricezione delle offerte di cui al presente articolo, paragrafo  1, secondo comma, se accetta che le offerte possano essere  presentate per via elettronica conformemente all’articolo 40,  paragrafo 4, primo comma, e all’articolo 40, paragrafi 5 e 6.IT L 94/298 Gazzetta ufficiale dell’Unione europea 28.3.2014
