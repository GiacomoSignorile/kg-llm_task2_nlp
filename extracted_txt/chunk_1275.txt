
## Page 21

### Text on Page 21
specializzate, selezionate anche in deroga alla normativa di contabilità pubblica, con procedure  competitive tra primarie società nazionali ed estere , convenzioni con le quali l'impresa prescelta si  impegna ad accettare, sino a concorrenza della quantità massima complessiva stabilita dalla  convenzione ed ai prezzi e condizio ni ivi previsti, ordinativi di forn itura di beni e servizi deliberati  dalle amministrazioni dello Stato anche con il ricorso alla locazione finanziaria. I contratti conclusi  con l'accettazione di tali ordinativi non sono sottoposti al parere di congruità economica.   2. Il parere del Consiglio di Stato, previsto dall'articolo 17, comma 25, lettera c), della legge 15 maggio 1997, n. 127, non è richiesto per le convenzioni di cui al comma 1 del presente articolo.  Alle predette convenzioni e ai relativi contratti stipulati da amministrazioni dello Stato, in luogo  dell'articolo 3, comma 1, lettera g), della legge 14 gennaio 1994, n. 20, si applica il comma 4 del  medesimo articolo 3 della stessa legge.   3. Le amministrazioni pubbliche possono ricorrere alle convenzioni stipulate ai sensi del comma 1,  ovvero ne utilizzano i parametri di prezzo-qualità, come limiti massimi, per l'acquisto di beni e  servizi comparabili oggetto delle stesse, anche utilizzando procedure telematiche per l'acquisizione di beni e servizi ai sensi del decreto del Presidente della Repubblica 4 aprile 2002, n. 101. La  stipulazione di un contratto in violazione del presente comma è causa di responsabilità  amministrativa; ai fini della determinazione del danno erariale si tiene anche conto della differenza  tra il prezzo previsto nelle convenzioni e quello indicato nel contratto. Le disposizioni di cui al  presente comma non si applicano ai comuni con popolazione fino a 1.000 abitanti e ai comuni montani con popolazione fino a 5.000 abitanti.   3-bis. I provvedimenti con cui le amministrazioni pubbliche deliberano di procedere in modo  autonomo a singoli acquisti di beni e servizi sono trasmessi alle strutture e agli uffici preposti al  controllo di gestione, per l'esercizio delle funzioni di sorveglianza e di controllo, anche ai sensi del  comma 4. Il dipendente che ha sottoscritto il contratto allega allo stesso una apposita dichiarazione  con la quale attesta, ai sensi e per gli effetti degli articoli 47 e seguenti del decreto del Presidente  della Repubblica 28 dicembre 2000, n. 445, e successive modifiche, il rispetto delle disposizioni  contenute nel comma 3.   4. Nell'ambito di ciascuna pubblica amministrazione gli uffici preposti al controllo di gestione ai  sensi dell'articolo 4 del decreto legislativo 30 luglio 1999, n. 286, verificano l'osservanza dei  parametri di cui al comma 3, richiedendo eventualment e al Ministero del tesoro, del bilancio e della  programmazione economica il parere tecnico circa le caratteristiche tecnico-funzionali e l'economicità dei prodotti acquisiti. Annualmente i responsabili dei predetti uffici sottopongono  all'organo di direzione politica una relazione riguardante i risultati, in termini di riduzione di spesa,  conseguiti attraverso l'attuazione di quanto previsto  dal presente articolo. Tali relazioni sono rese  disponibili sui siti Internet di ciascuna amminist razione. Nella fase di prima applicazione, ove gli  uffici preposti al controllo di gestione non siano costituiti, i compiti di verifica e referto sono svolti  dai servizi di controllo interno.
