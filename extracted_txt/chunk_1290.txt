
## Page 36

### Text on Page 36
nel limite del predetto massimale, negli altri casi, iv i compresi i soggetti che all'atto della nomina  non prestavano attività di lavoro subordinato. I relativi contributi sono versati alle gestioni  previdenziali cui sia iscritto l'interessato.   2. Con decreto del Presidente del Consiglio dei ministri, su proposta del Ministro per la funzione  pubblica, di concerto con i Ministri del tesoro, del bilancio e della programmazione economica e del  lavoro e della previdenza sociale, da emanare entro il 31 marzo 2000, si provvede ad individuare  le autorità e gli organismi di cui al comma 1, diversi da quelli che svolgono la loro attività nelle materie contemplate dall'articolo 1 del decreto legislativo del Capo provvisorio dello Stato 17 luglio  1947, n. 691.  

40. Norma di trasparenza.   1. A tutti gli enti pubblici e privati, inclusi quelli che eroghino ai propri dipendenti trattamenti pensionistici o assegni vitalizi integrativi o di base, nonché quelli dipendenti dalle regioni a statuto  speciale, è fatto obbligo di fornire all'Istituto nazionale di previdenza per i dipendenti dell'amministrazione pubblica (INPDAP) e all'Istituto  nazionale della previdenza sociale (INPS) tutti  i dati necessari alla costituzione del Casellario centrale dei pensionati di cui al decreto del Presidente della Repubblica 31 dicembre 1971, n. 1388, e successive modificazioni. Analoghi dati  possono essere forniti, con autonoma decisione, dagli Organi costituzionali.  

41. Fondi speciali.   1. A decorrere dal 1° gennaio 2000 il Fondo di previdenza per i dipendenti dell'Ente nazionale per l'energia elettrica (ENEL) e delle aziende elettric he private e il Fondo di previdenza per il personale  addetto ai pubblici servizi di telefonia sono soppressi. Con effetto dalla medesima data sono iscritti  all'assicurazione generale obbligatoria per l'invalidità, la vecchiaia e i superstiti dei lavoratori  dipendenti i titolari di posizioni assicurative e i titolari di trattamenti pensionistici diretti e ai superstiti  presso i predetti soppressi fondi. La suddetta iscrizione è effettuata con evidenza contabile  separata nell'ambito del Fondo pensioni lavoratori dipendenti e continuano ad applicarsi le regole  previste dalla normativa vigente presso i soppressi fondi. Con la stessa decorrenza, in relazione al processo di armonizzazione al regime generale delle aliquote dovute dal settore elettrico, sono  ridotti di 3,72 punti percentuali il contributo dovuto per  gli assegni al nucleo familiare e di 0,57 punti  percentuali il contributo per le prestazioni economiche di maternità, ove dovuto.   2. Per le maggiori esigenze finanziarie derivanti dalle specifiche regole già previste per i Fondi  soppressi ai sensi del comma 1 rispetto a quelle dell'assicurazione generale obbligatoria di cui al  medesimo comma 1:   a) con riferimento al soppresso Fondo di previdenza per i dipendenti dell'ENEL e delle aziende  elettriche private, è stabilito un contributo straordinario a carico dei datori di lavoro pari a  complessive lire 4.050 miliardi, da erogare in rate annue di eguale importo nel triennio 2000-2002.
