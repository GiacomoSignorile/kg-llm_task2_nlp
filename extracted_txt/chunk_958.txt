
## Page 182

### Text on Page 182
27/1 1/2020 Normattiva https://www .normattiva.it/do/atto/export 182 / 230contenute nelle banche dati esistenti  presso  altre  Amministrazioni   pubbliche  e  altri  soggetti  operanti  nel  settore  dei  contratti   pubblici.))      4. L'Autorita' gestisce il sistema di qualificazione delle stazioni   appaltanti e delle centrali di committenza.     5.  Nell'ambito  dello   svolgimento   della   propria   attivita',   l'Autorita' puo' disporre ispezioni, anche su richiesta  motivata  di   chiunque  ne  abbia  interesse,   avvalendosi   eventualmente   della   collaborazione di altri organi dello Stato nonche'  dell'ausilio  del   Corpo della Guardia  di  Finanza,  che  esegue  le  verifiche  e  gli   accertamenti richiesti agendo  con  i  poteri  di  indagine  ad  esso   attribuiti ai fini degli accertamenti relativi all'imposta sul valore   aggiunto e alle imposte sui redditi.     6.  Qualora  accerti  l'esistenza  di  irregolarita',   l'Autorita'   trasmette gli atti e i propri rilievi agli organi di controllo e,  se   le irregolarita' hanno  rilevanza  penale,  alle  competenti  Procure   della Repubblica. Qualora accerti che dalla esecuzione dei  contratti   pubblici derivi pregiudizio per il pubblico  erario,  gli  atti  e  i   rilievi sono trasmessi anche ai soggetti interessati e  alla  Procura   generale della Corte dei conti.     7. L'Autorita' collabora con l'Autorita' Garante della  Concorrenza   e  del  Mercato  per  la  rilevazione  di   comportamenti   aziendali   meritevoli di valutazione al fine dell'attribuzione  del  "Rating  di   legalita'" delle imprese di cui all'articolo 5-ter del  decreto-legge   24 gennaio 2012, n. 1, convertito, con modificazioni, dalla legge  24   marzo 2012, n.  27.  Il  rating  di  legalita'  concorre  anche  alla   determinazione del rating di impresa di cui  all'articolo  83,  comma   10.     8. ((Per le finalita' di cui al comma 2,  l'Autorita'  gestisce  la   Banca  Dati   Nazionale   dei   Contratti   Pubblici,   nella   quale   confluiscono,  oltre  alle  informazioni  acquisite  per   competenza   tramite  i  propri  sistemi  informatizzati,  tutte  le  informazioni   contenute nelle banche dati esistenti, anche a livello  territoriale,   onde garantire accessibilita' unificata, trasparenza,  pubblicita'  e   tracciabilita'  delle  procedure  di  gara  e  delle  fasi   a   essa   prodromiche e successive.))  Con  proprio  provvedimento,  l'Autorita'   individua le modalita' e i tempi entro i quali i titolari di suddette   banche dati,  previa  stipula  di  protocolli  di  interoperabilita',   garantiscono la confluenza dei dati medesimi  nell'unica  Banca  dati   accreditata,  di  cui  la  medesima  autorita'  e'  titolare  in  via   esclusiva.  ((Per  le  opere  pubbliche,  l'Autorita',  il  Ministero   dell'economia e delle finanze, il Ministero  delle  infrastrutture  e   dei trasporti, la Presidenza del Consiglio dei ministri e le  Regioni   e le Province autonome quali gestori dei  sistemi  informatizzati  di   cui  al  comma  4  dell'articolo  29  concordano  le   modalita'   di   rilevazione e interscambio delle informazioni nell'ambito della banca   dati nazionale dei  contratti  pubblici,  della  banca  dati  di  cui   all'articolo 13 della legge 31 dicembre 2009,  n.  196,  della  banca   dati di cui all'articolo 1, comma 5, della legge 17 maggio  1999,  n.   144 e della banca dati di cui all'articolo 36  del  decreto-legge  24   giugno 2014, n. 90, convertito, con  modificazioni,  dalla  legge  11   agosto 2014, n. 114, al fine di  assicurare,  ai  sensi  del  decreto   legislativo 29 dicembre 2011, n.  229,  del  decreto  legislativo  14   marzo 2013, n. 33 e del presente codice, il rispetto del principio di   unicita' dell'invio delle informazioni e  la  riduzione  degli  oneri   amministrativi per  i  soggetti  di  cui  all'articolo  1,  comma  1,   l'efficace monitoraggio dalla programmazione alla realizzazione delle   opere e  la  tracciabilita'  dei  relativi  flussi  finanziari  o  il   raccordo degli adempimenti in termini  di  trasparenza  preventiva.))   Ferma restando l'autonomia della banca dati nazionale degli operatori   economici di cui all'articolo 81, l'Autorita' e  il  Ministero  delle   infrastrutture  e  dei   trasporti   concordano   le   modalita'   di   interscambio  delle  informazioni  per  garantire  la   funzione   di   prevenzione  dalla   corruzione   e   di   tutela   della   legalita'   dell'Autorita' e nel contempo evitare sovrapposizione di competenze e   ottimizzare l'utilizzo dei dati nell'interesse della fruizione  degli   stessi  da  parte  degli  operatori  economici   e   delle   stazioni   appaltanti.     9. Per la gestione della Banca dati di cui al comma 8,  l'Autorita'   si avvale dell'Osservatorio dei contratti pubblici relativi a lavori,   servizi e forniture, composto da una sezione centrale  e  da  sezioni   regionali aventi sede presso  le  regioni  e  le  province  autonome.   L'Osservatorio opera mediante procedure informatiche, sulla  base  di   apposite convenzioni, anche attraverso collegamento  con  i  relativi   sistemi in  uso  ((presso  le  sezioni  regionali  e))   presso  altre   Amministrazioni pubbliche e altri soggetti operanti nei  settore  dei   contratti  pubblici.   L'Autorita'   stabilisce   le   modalita'   di   funzionamento dell'Osservatorio nonche' le informazioni obbligatorie,   i termini e le forme di comunicazione che le  stazioni  appaltanti  e   gli enti aggiudicatori sono tenuti  a  trasmettere  all'Osservatorio.   Nei confronti del soggetto che ometta, senza giustificato motivo,  di   fornire  informazioni  richieste  ovvero  fornisce  informazioni  non   veritiere,  l'Autorita'  puo'  irrogare  la  sanzione  amministrativa
