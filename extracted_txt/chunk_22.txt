
## Page 15

### Text on Page 15
(78) Nella maggior parte degli Stati membri è sempre più  diffuso l’uso delle tecniche di acquisto centralizzato. Le  centrali di committenza sono incaricate di procedere ad  acquisti, gestire i sistemi dinamici di acquisizione o ag ­ giudicare appalti/concludere accordi quadro destinati ad  altre amministrazioni aggiudicatrici o ad altri enti aggiu ­ dicatori, con o senza remunerazione. Gli enti aggiudica ­ tori per i quali è concluso un accordo quadro dovrebbero  avere la facoltà di usarlo per acquisti singoli o ripetuti.  Tali tecniche possono contribuire, dato l’ampio volume  degli acquisti, a un aumento della concorrenza e dovreb ­ bero aiutare la professionalizzare la commessa pubblica.  Occorre pertanto prevedere una definizione a livello di  Unione delle centrali di committenza destinata agli enti  aggiudicatori e precisare che le centrali di committenza  operano in due modi diversi.   Dovrebbero, in primo luogo, essere in grado di agire  come grossisti comprando, immagazzinando e riven ­ dendo o, in secondo luogo, dovrebbero poter agire  come intermediari, aggiudicando appalti, gestendo sistemi  dinamici di acquisizione o concludendo accordi quadro  ad uso degli enti aggiudicatori.   Tale ruolo di intermediari potrebbe, in alcuni casi, essere  svolto espletando autonomamente le pertinenti proce ­ dure di aggiudicazione, senza istruzioni particolareggiate  degli enti aggiudicatori interessati o, in altri casi, attuando  le pertinenti procedure di aggiudicazione secondo le  istruzioni degli enti aggiudicatori interessati, a loro  nome e per loro conto.Occorre inoltre stabilire regole  per ripartire tra la centrale di committenza e gli enti  aggiudicatori che a essa fanno direttamente o indiretta ­ mente ricorso, la responsabilità di vigilare sull’osservanza  degli obblighi derivanti dalla presente direttiva, anche  quando si tratta di misure correttive. Nel caso in cui la  responsabilità esclusiva per lo svolgimento delle proce ­ dure di appalto competa alla centrale di committenza, la  stessa è anche esclusivamente e direttamente responsabile  della legittimità delle procedure. Se un ente aggiudicatore  gestisce alcune parti della procedura, ad esempio la ria ­ pertura della gara nell’ambito di un accordo quadro o  l’aggiudicazione dei singoli appalti basata su un sistema  dinamico di acquisizione, lo stesso ente dovrebbe conti ­ nuare ad essere responsabile per le fasi che gestisce.   (79) Gli enti aggiudicatori dovrebbero avere la facoltà di ag ­ giudicare a una centrale di committenza un appalto di  servizi per la fornitura di attività di centralizzazione delle  committenze senza applicare le procedure di cui alla  presente direttiva. Dovrebbe anche essere ammesso che  tali appalti di servizi includano la fornitura di attività di  committenza ausiliarie. Gli appalti di servizi per la forni ­ tura di attività di committenza ausiliarie dovrebbero, qua ­ lora non siano eseguiti da una centrale di committenza in collegamento con la fornitura di attività di centralizza ­ zione delle committenze all’ente aggiudicatore interessa ­ to, essere aggiudicati conformemente alla presente diret ­ tiva. È anche opportuno ricordare che la presente diret ­ tiva non dovrebbe applicarsi nei casi in cui le attività di  centralizzazione delle committenze o le attività di com ­ mittenza ausiliarie non sono effettuate attraverso un con ­ tratto a titolo oneroso che costituisce appalto ai sensi  della presente direttiva.   (80) Il rafforzamento delle disposizioni riguardanti le centrali  di committenza non dovrebbe in alcun modo escludere  le prassi attuali riguardanti gli appalti congiunti occasio ­ nali, ossia sistemi di acquisizione meno sistematici e isti ­ tuzionalizzati o la prassi consolidata di ricorrere a pre ­ statori di servizi che preparano e gestiscono le procedure  di appalto a nome e per conto di un ente aggiudicatore e  seguendo le sue istruzioni. Alcuni elementi dell’appalto  congiunto dovrebbero, al contrario, essere precisati, dato  il ruolo importante che esso può svolgere, non da ultimo  in collegamento con progetti innovativi.   L’appalto congiunto può assumere numerose forme di ­ verse, che spaziano dall’appalto coordinato, passando per  l’elaborazione di specifiche tecniche comuni per lavori,  forniture o servizi che saranno appaltati da vari enti  aggiudicatori ciascuno dei quali attua una procedura d’ap ­ palto distinta, a situazioni in cui gli enti aggiudicatori  interessati attuano congiuntamente un’unica procedura  d’appalto, o agendo in comune o affidando a un ente  aggiudicatore la gestione della procedura d’appalto a  nome di tutti gli enti aggiudicatori.   Se più enti aggiudicatori attuano congiuntamente una  procedura d’appalto, essi dovrebbero essere congiunta ­ mente responsabili per il rispetto degli obblighi imposti  dalla presente direttiva. Tuttavia, qualora solo parti della  procedura d’appalto siano attuate congiuntamente dagli  enti aggiudicatori, la responsabilità congiunta si dovrebbe  applicare solo alle parti della procedura che sono state  attuate congiuntamente. Ciascun ente aggiudicatore do ­ vrebbe avere la responsabilità esclusiva per quanto ri ­ guarda le procedure o parti di procedure che attua per  proprio conto, quali l’aggiudicazione di un appalto, la  conclusione di un accordo quadro, la gestione di un  sistema dinamico di acquisizione o la riapertura di una  gara nell’ambito di un accordo quadro.IT 28.3.2014 Gazzetta ufficiale dell’Unione europea L 94/257
