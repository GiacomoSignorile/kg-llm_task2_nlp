
## Page 151

### Text on Page 151
27/1 1/2020 Normattiva https://www .normattiva.it/do/atto/export 151 / 230  d)  se  un  nuovo  concessionario  sostituisce  quello  a  cui   la   ((stazione appaltante aveva))  inizialmente aggiudicato la concessione   a causa di una delle seguenti circostanze:     1) una clausola di revisione in conformita' della lettera a);     2)  al  concessionario  iniziale  succeda,  in  via  universale   o   particolare,  a  seguito  di  ristrutturazioni  societarie,  comprese   rilevazioni, fusioni, acquisizione o insolvenza, un  altro  operatore   economico che soddisfi i criteri di selezione  qualitativa  stabiliti   inizialmente, purche' cio' non implichi altre  modifiche  sostanziali   al contratto e non sia  finalizzato  ad  eludere  l'applicazione  del   presente codice, fatta salva  l'autorizzazione  del  concedente,  ove   richiesta sulla base della regolamentazione di settore;     3) nel caso in cui la stazione appaltante si  assuma  gli  obblighi   del concessionario principale nei confronti dei suoi subappaltatori;     e) se le  modifiche,  a  prescindere  dal  loro  valore,  non  sono   sostanziali ai sensi del comma 7.     2. Nelle ipotesi di cui al comma 1, lettere a), b)  e  c),  per  le   concessioni aggiudicate  dalle  amministrazioni  aggiudicatrici  allo   scopo di svolgere un'attivita' diversa da quelle di cui  all'allegato   II, l'eventuale aumento di valore, anche  in  presenza  di  modifiche   successive, non puo' eccedere complessivamente il 50  per  cento  del   valore  della  concessione  iniziale,  inteso   come   valore   quale   risultante a seguito dell'aggiudicazione delle opere o dei servizi  o   delle forniture oggetto di concessione. Le modifiche  successive  non   sono intese ad aggirare il presente codice.     3. Le stazioni appaltanti  che  hanno  modificato  una  concessione   nelle situazioni di cui al comma 1,  lettere  b)  e  c),  pubblicano,   conformemente a quanto disposto dall'articolo  72,  un  avviso  nella   Gazzetta Ufficiale dell'Unione europea, contenente le informazioni di   cui all'allegato XXV.     4. Le concessioni possono essere modificate senza necessita' di una   nuova procedura di aggiudicazione, ne' di verificare se le condizioni   di cui al comma 7, lettere da a) a d), sono rispettate se la modifica   e' al di sotto di entrambi i valori seguenti:     a) la soglia fissata all'articolo 35, comma 1, lettera a);     b) il 10 per cento del valore della concessione iniziale.     5. La modifica di cui al  comma  4  non  puo'  alterare  la  natura   generale della concessione. In caso di piu' modifiche successive,  il   valore e' accertato sulla base del  valore  complessivo  netto  delle   successive modifiche.     6. Ai fini del calcolo del valore di cui ai commi 1, lettere a), b)   e c), 2 e 4 il valore aggiornato e' il valore di  riferimento  quando   la  concessione  prevede  una  clausola  di  indicizzazione.  Se   la   concessione non prevede una clausola  di  indicizzazione,  il  valore   aggiornato  e'  calcolato  tenendo  conto  dell'inflazione  calcolata   dall'ISTAT.     7. La modifica di una concessione  durante  il  periodo  della  sua   efficacia e' considerata sostanziale, quando altera considerevolmente   gli elementi essenziali del contratto  originariamente  pattuito.  In   ogni caso, fatti salvi i commi 1 e 4,  una  modifica  e'  considerata   sostanziale se almeno una delle seguenti condizioni e' soddisfatta:     a)  la  modifica  introduce  condizioni  che,  ove  originariamente   previste, avrebbero consentito l'ammissione di candidati  diversi  da   quelli  inizialmente  selezionati  o  l'accettazione  di   un'offerta   diversa da quella accettata, oppure avrebbero consentito una maggiore   partecipazione alla procedura di aggiudicazione;     b) la modifica altera l'equilibrio economico  della  concessione  a   favore del concessionario in  modo  non  previsto  dalla  concessione   iniziale;     c) la modifica estende notevolmente l'ambito di applicazione  della   concessione;     d) se un nuovo concessionario sostituisce quello  cui  la  stazione   appaltante aveva inizialmente  aggiudicato  la  concessione  in  casi   diversi da quelli previsti al comma 1, lettera d).     8. Una nuova procedura di  aggiudicazione  di  una  concessione  e'   richiesta per modifiche delle condizioni di una  concessione  durante   il periodo della sua efficacia diverse da quelle previste ai commi  1   e 4.                                 Art. 176  

(Cessazione,  revoca  d'ufficio,  risoluzione  per  inadempimento   e                                 subentro)  

  1. ((Fermo  restando  l'esercizio  dei  poteri  di  autotutela,  la   concessione puo' cessare, in particolare,))  quando:     a)  il  concessionario  avrebbe  dovuto  essere  escluso  ai  sensi   dell'articolo 80;     b)  la  stazione  appaltante  ha   violato   con   riferimento   al   procedimento di aggiudicazione, il diritto dell'Unione  europea  come   accertato dalla Corte  di  Giustizia  dell'Unione  europea  ai  sensi   dell'articolo 258 del Trattato sul funzionamento dell'Unione europea;     c) la concessione ha subito una modifica che avrebbe richiesto  una
