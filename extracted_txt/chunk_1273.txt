
## Page 19

### Text on Page 19
dicembre 1999, fermi restando gli obiettivi previsti dall'articolo 40, comma 1, della legge 27  dicembre 1997, n. 449, verificati distintamente ai sensi dell'articolo 39, comma 2-bis, della  medesima legge n. 449 del 1997, introdotto dall'articolo 20, comma 1, lettera b), della presente  legge, nonché quelli previsti dal comma 3 dell'articolo 40 della citata legge n. 449 del 1997. Tale  riduzione è disposta in modo da evitare la riduzi one di offerta formativa nelle aree montane, nelle  isole minori o comunque in aree a bassa densità demografica.   2. I risparmi derivanti dall'attuazione del comma 1, stimati in lire 534 miliardi in ragione d'anno,  sono destinati ad incrementare, per l'anno 2001, nella misura di lire 123 miliardi, e, a decorrere  dall'anno 2002, nella misura del 60 per cento dell'intero ammontare, il fondo di cui all'articolo 40,  comma 7, della legge 27 dicembre 1997, n. 449.   3. Le disposizioni di cui al presente articolo non si applicano alla regione Valle d'Aosta e alle province autonome di Trento e di Bolzano che disciplinano la materia nell'ambito delle competenze  derivanti dai rispettivi statuti e dalle norme di attuazione.   22. Conferma della disciplina relativa alle indennità ed ai compensi rivalutabili in relazione alla  variazione del costo della vita.   1. Le disposizioni dell'articolo 7, comma 5, del decreto-legge 19 settembre 1992, n. 384, convertito, con modificazioni, dalla legge 14 novembre 1992, n. 438, da ultimo confermate e  modificate dall'articolo 1, commi 66 e 67, della legge 23 dicembre 1996, n. 662, concernenti le  indennità, i compensi, le gratifiche, gli emolumenti ed i rimborsi spesa soggetti ad incremento in  relazione alla variazione del costo della vita, continuano ad applicarsi anche nel triennio 2000- 2002. Tali disposizioni si applicano agli emolument i, indennità, compensi e rimborsi spese erogati  dalle amministrazioni pubbliche anche ad estranei per l'espletamento di particolari incarichi e per l'esercizio di specifiche funzioni.   23. Valutazione dei corsi di dottorato di ricerca.   1. All'articolo 103, terzo comma, del decreto del Presidente della Repubblica 11 luglio 1980, n. 382, come modificato dal comma 24 dell'articolo 1 della legge 14 gennaio 1999, n. 4, le parole da:  «nonché, a domanda» fino alla fine del comma sono sostituite dalle seguenti: «nonché, a  domanda, il periodo corrispondente alla frequenza dei corsi di dottorato di ricerca ai soli fini del  trattamento di quiescenza e previdenza con onere a carico del richiedente».   24. Affitti e fitti figurativi.   1. Il Ministro del tesoro, del bilancio e della programmazione economica, con il supporto  dell'Agenzia del demanio o di apposita struttura individuata dal Ministero del tesoro, del bilancio e  della programmazione economica, che può avvalersi eventualmente di fornitori esterni specializzati  scelti con le modalità di cui all'articolo 26 della presente legge adotta con proprio decreto, anche nell'ambito delle azioni e misure elaborate ed attuate ai sensi dell'articolo 55, comma 9, della legge  27 dicembre 1997, n. 449, misure finalizzate a ridurre gradualmente, almeno del 3 per cento nel  corso dell'anno 2000 e almeno del 5 per cento per ciascuno degli anni 2001 e 2002, l'ammontare
