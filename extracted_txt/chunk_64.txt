
## Page 57

### Text on Page 57
Articolo 46   Procedura ristretta   1. Nelle procedure ristrette qualsiasi operatore economico  può presentare una domanda di partecipazione in risposta a  un avviso di indizione di gara, fornendo le informazioni richie ­ ste dall’ente aggiudicatore per la selezione qualitativa.   Il termine minimo per la ricezione delle domande di partecipa ­ zione è fissato, in linea di massima, a non meno di trenta giorni  dalla data di trasmissione del bando di gara o dell’invito a  confermare interesse e non può in alcun caso essere inferiore  a quindici giorni.   2. Soltanto gli operatori economici invitati in tal senso dal ­ l’ente aggiudicatore in seguito alla valutazione delle informa ­ zioni fornite possono presentare un’offerta. Gli enti aggiudica ­ tori possono limitare il numero di candidati idonei da invitare a  partecipare alla procedura in conformità dell’articolo 78, para ­ grafo 2.   Il termine per la ricezione delle offerte può essere fissato di  concerto tra l’ente aggiudicatore e i candidati selezionati, purché  tutti i candidati selezionati dispongano di un termine identico  per redigere e presentare le loro offerte.   In assenza di un accordo sul termine per la ricezione delle  offerte, il termine non può essere inferiore a dieci giorni dalla  data di invio dell’invito a presentare offerte.   Articolo 47   Procedura negoziata con previa indizione di gara   1. Nelle procedure negoziate con previa indizione di gara,  qualsiasi operatore economico può presentare una domanda  di partecipazione in risposta a un avviso di indizione di gara,  fornendo le informazioni richieste dall’ente aggiudicatore per la  selezione qualitativa.   Il termine minimo per la ricezione delle domande di partecipa ­ zione è fissato, in linea di massima, a non meno di trenta giorni  dalla data di trasmissione del bando di gara o, se come mezzo  di indizione di gara è usato un avviso periodico indicativo, dalla  data dell’invito a confermare interesse e non è in alcun caso  inferiore a quindici giorni.   2. Soltanto gli operatori economici invitati dall’ente aggiudi ­ catore in seguito alla sua valutazione delle informazioni fornite  possono partecipare alle negoziazioni. Gli enti aggiudicatori  possono limitare il numero di candidati idonei da invitare a partecipare alla procedura in conformità dell’articolo 78, para ­ grafo 2.   Il termine per la ricezione delle offerte può essere fissato di  concerto tra l’ente aggiudicatore e i candidati selezionati, purché  questi ultimi dispongano di un termine identico per redigere e  presentare le loro offerte.   In assenza di un accordo sul termine per la ricezione delle  offerte, il termine non può essere inferiore a dieci giorni dalla  data di invio dell’invito a presentare offerte.   Articolo 48   Dialogo competitivo   1. Nei dialoghi competitivi qualsiasi operatore economico  può chiedere di partecipare in risposta a un avviso di indizione  di gara, ai sensi dell’articolo 44, paragrafo 4, lettere b) e c),  fornendo le informazioni richieste dall’ente aggiudicatore per  la selezione qualitativa.   Il termine minimo per la ricezione delle domande di partecipa ­ zione è fissato, in linea di massima, a non meno di trenta giorni  dalla data di trasmissione del bando di gara o, se come mezzo  di indizione di gara è usato un avviso periodico indicativo,  dell’invito a confermare interesse e non può in alcun caso essere  inferiore a quindici giorni.   Soltanto gli operatori economici invitati dagli enti aggiudicatori  in seguito alla valutazione delle informazioni fornite possono  partecipare al dialogo. Gli enti aggiudicatori possono limitare il  numero di candidati idonei da invitare a partecipare alla proce ­ dura in conformità con l’articolo 78, paragrafo 2. L’appalto è  aggiudicato unicamente sulla base del criterio di aggiudicazione  dell’offerta con il miglior rapporto qualità/prezzo conforme ­ mente all’articolo 82, paragrafo 2.   2. Gli enti aggiudicatori indicano e definiscono le loro esi ­ genze e i loro requisiti nell’avviso di indizione di gara e/o in un  documento descrittivo. Al tempo stesso e negli stessi documenti  indicano e definiscono i criteri di aggiudicazione scelti e stabili ­ scono un termine indicativo.   3. Gli enti aggiudicatori avviano con i partecipanti selezionati  conformemente alle disposizioni pertinenti degli articoli da 76 a  81 un dialogo finalizzato all’individuazione e alla definizione dei  mezzi più idonei a soddisfare le proprie necessità. Nella fase del  dialogo possono discutere con i partecipanti selezionati tutti gli  aspetti dell’appalto.IT 28.3.2014 Gazzetta ufficiale dell’Unione europea L 94/299
