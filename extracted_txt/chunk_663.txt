
## Page 65

### Text on Page 65
A tal fine, l’operatore economico dimostra di aver risarcito o di  essersi impegnato a risarcire qualunque danno causato dal reato  o dall’illecito, di aver chiarito i fatti e le circostanze in modo  globale collaborando attivamente con le autorità investigative e  di aver adottato provvedimenti concreti di carattere tecnico,  organizzativo e relativi al personale idonei a prevenire ulteriori  reati o illeciti.   Le misure adottate dagli operatori economici sono valutate con ­ siderando la gravità e le particolari circostanze del reato o del ­ l’illecito. Se si ritiene che le misure siano insufficienti, l’operatore  economico riceve una motivazione di tale decisione.   Un operatore economico escluso con sentenza definitiva dalla  partecipazione alle procedure di appalto o di aggiudicazione  delle concessioni non è autorizzato ad avvalersi della possibilità  prevista a norma del presente paragrafo nel corso del periodo di  esclusione derivante da tale sentenza negli Stati membri in cui la  sentenza è effettiva.   7. In forza di disposizioni legislative, regolamentari o ammi ­ nistrative e nel rispetto del diritto dell’Unione, gli Stati membri  specificano le condizioni di applicazione del presente articolo.  In particolare essi determinano il periodo massimo di esclusione  nel caso in cui l’operatore economico non adotti nessuna mi ­ sura di cui al paragrafo 6 per dimostrare la sua affidabilità. Se il  periodo di esclusione non è stato fissato con sentenza definitiva,  tale periodo non supera i cinque anni dalla data della condanna  con sentenza definitiva nei casi di cui al paragrafo 1 e i tre anni  dalla data del fatto in questione nei casi di cui al paragrafo 4.   Articolo 58   Criteri di selezione   1. I criteri di selezione possono riguardare:   a) abilitazione all’esercizio dell’attività professionale;   b) capacità economica e finanziaria;   c) capacità tecniche e professionali.   Le amministrazioni aggiudicatrici possono imporre agli opera ­ tori economici, come requisiti di partecipazione, unicamente i  criteri di cui ai paragrafi 2, 3 e 4. Le amministrazioni aggiudi ­ catrici limitano i requisiti a quelli adeguati per assicurare che un  candidato o un offerente abbia la capacità giuridica e finanziaria  e le competenze tecniche e professionali necessarie per eseguire  l’appalto da aggiudicare. Tutti i requisiti sono attinenti e pro ­ porzionati all’oggetto dell’appalto.  2. Per quanto riguarda l’abilitazione all’esercizio dell’attività  professionale, le amministrazioni aggiudicatrici possono esigere  che gli operatori economici siano iscritti in un registro profes ­ sionale o commerciale, tenuto nel loro Stato membro di stabi ­ limento, come descritto nell’allegato XI, o soddisfino qualsiasi  altro requisito previsto in tale allegato.   Nelle procedure di appalto per servizi, se gli operatori econo ­ mici devono essere in possesso di una particolare autorizza ­ zione ovvero appartenere a una particolare organizzazione per  poter prestare nel proprio paese d’origine il servizio in questio ­ ne, l’amministrazione aggiudicatrice può chiedere loro di pro ­ vare il possesso di tale autorizzazione ovvero l’appartenenza  all’organizzazione di cui trattasi.   3. Per quanto riguarda la capacità economica e finanziaria, le  amministrazioni aggiudicatrici possono imporre requisiti per  garantire che gli operatori economici possiedano la capacità  economica e finanziaria necessaria per eseguire l’appalto. A tal  fine, le amministrazioni aggiudicatrici possono esigere in parti ­ colare che gli operatori economici abbiano un determinato fat ­ turato minimo annuo, compreso un determinato fatturato mi ­ nimo nel settore di attività oggetto dell’appalto. Inoltre le am ­ ministrazioni aggiudicatrici possono esigere che gli operatori  economici forniscano informazioni riguardo ai loro conti an ­ nuali che evidenzino i rapporti, ad esempio, tra attività e pas ­ sività. Possono inoltre esigere un livello adeguato di copertura  assicurativa contro i rischi professionali.   Il fatturato minimo annuo che gli operatori economici devono  avere non supera il doppio del valore stimato dell’appalto, salvo  in circostanze debitamente motivate relative ai rischi specifici  connessi alla natura dei lavori, servizi o forniture. L’ammini ­ strazione aggiudicatrice indica i motivi principali di tale requi ­ sito nei documenti di gara o nella relazione unica di cui all’ar ­ ticolo 84.   Ad esempio è possibile tenere conto del rapporto tra attività e  passività se l’amministrazione aggiudicatrice specifica, nei docu ­ menti di gara, i metodi e i criteri per prendere in considerazione  tale rapporto. Tali metodi e criteri sono trasparenti, oggettivi e  non discriminatori.   Per gli appalti divisi in lotti il presente articolo si applica per  ogni singolo lotto. Tuttavia, l’amministrazione aggiudicatrice  può fissare il fatturato minimo annuo che gli operatori econo ­ mici devono avere con riferimento a gruppi di lotti nel caso in  cui all’aggiudicatario siano aggiudicati più lotti da eseguirsi con ­ temporaneamente.   Se gli appalti basati su un accordo quadro devono essere aggiu ­ dicati in seguito alla riapertura della gara, il requisito del fattu ­ rato annuo massimo di cui al secondo comma del presente  paragrafo è calcolato sulla base del valore massimo atteso dei  contratti specifici che saranno eseguiti contemporaneamente, se  conosciuto, altrimenti sulla base del valore stimato dell’accordo  quadro. Nel caso di sistemi dinamici di acquisizione, il requisito  del fatturato annuo massimo di cui al secondo comma è calco ­ lato sulla base del valore massimo atteso degli appalti specifici  da aggiudicare nell’ambito di tale sistema.IT 28.3.2014 Gazzetta ufficiale dell’Unione europea L 94/129
