
## Page 30

### Text on Page 30
dal comma 3, presentano, inoltre, una relazione al consiglio allegata al bilancio di assestamento e  rendono conto dei risultati acquisiti con una relazione allegata al bilancio consuntivo.   5. Il Ministero del tesoro, del bilancio e della programmazione economica riferisce trimestralmente  alla Conferenza permanente per i rapporti tra lo Stato, le regioni e le province autonome di Trento  e di Bolzano, alla Conferenza Stato-città ed autonomie locali e, successivamente, alle competenti Commissioni parlamentari in ordine al rispetto degli obiettivi del patto di stabilità interno.   6. Qualora nell'anno 2000 l'obiettivo di cui al comma 1 venga distintamente raggiunto per il complesso delle regioni, il complesso delle provin ce e il complesso dei comuni, ai singoli enti è  concessa a partire dall'anno 2001 una riduzione minima di 50 punti base sul tasso d'interesse nominale applicato sui mutui della Cassa depositi e prestiti, in ammortamento al 31 dicembre 1998  ovvero concessi entro il 31 dicembre 1997, con oneri a carico delle regioni e degli enti locali, e il  cui tasso di interesse risulti superiore al tasso di interesse nominale praticato dalla Cassa depositi  e prestiti sui mutui decennali a tasso fisso alla data di entrata in vigore della presente legge. La  riduzione comunque non può eccedere per ciascun mutuo la misura necessaria a ricondurre il tasso di interesse a quello di cui al periodo precedente, con esclusione dei contributi regionali di  cui all'articolo 7 del decreto del Ministro del tesoro, del bilancio e della programmazione economica  7 gennaio 1998, pubblicato nella Gazzetta Ufficiale n. 18 del 23 gennaio 1998, e precedenti norme  di accesso al credito ordinario della Cassa depositi e prestiti. Qualora l'obiettivo non venga  complessivamente conseguito la riduzione è concessa esclusivamente agli enti che hanno conseguito l'obiettivo. Agli enti che nel biennio 1999-2000 conseguano una riduzione del  disavanzo, computato con i criteri 1999 o con i criteri 2000, superiore allo 0,3 per cento del PIL, la  riduzione del tasso di interesse sugli stessi mutui è aumentata a 100 punti base. Le modalità  tecniche di computo del disavanzo sono definite con decreto del Ministro del tesoro, del bilancio e della programmazione economica d'intesa con il Ministro dell'interno, sentita la Conferenza  unificata di cui all'articolo 8 del decreto legislativo 28 agosto 1997, n. 281, entro il 30 aprile 2000.   7. Ai fini dell'applicazione del comma 6 gli enti sono tenuti a presentare apposita certificazione  firmata rispettivamente dai presidenti della regione e della provincia o dal sindaco e dal  responsabile del servizio finanziario dell'ente. Tempi e modalità della certificazione sono stabiliti con decreto del Ministro del tesoro, del bilancio e della programmazione economica, sentito, per  quanto di competenza, il Ministro dell'interno.   8..   9. I trasferimenti erariali per l'anno 2000 di ogni singolo ente locale sono determinati in base alle  disposizioni recate dall'articolo 31, commi 11 e 12, della legge 23 dicembre 1998, n. 448, ed alle  successive disposizioni in materia, in attesa dell'entrata in funzione delle misure di riequilibrio di cui  al decreto legislativo 30 giugno 1997, n. 244, la cui applicazione è rinviata al 1° gennaio 2001, o  del decreto legislativo che sarà emanato in attuaz ione della delega prevista dall'articolo 10 della  legge 13 maggio 1999, n. 133. La distribuzione dell'incremento di risorse pari al tasso di inflazione
