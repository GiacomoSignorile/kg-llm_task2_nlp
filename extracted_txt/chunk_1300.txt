
## Page 46

### Text on Page 46
1. A saldo di quanto dovuto per gli anni dal 1991 al 2000, il contributo a titolo di solidarietà  nazionale, di cui all'articolo 38 dello Statuto della Regione siciliana è corrisposto mediante limiti di  impegno quindicennali nell'importo di 56 miliardi di lire a decorrere dal 2001 e di 94 miliardi di lire a  decorrere dal 2002.   56. Interventi in materia di sicurezza stradale.   1. Per la prosecuzione degli interventi in materia di sicurezza stradale individuati nei programmi  annuali di cui al comma 3 dell'articolo 32 della legge 17 maggio 1999, n. 144, come rifinanziati  dalla tabella 3 allegata alla presente legge, gli enti proprietari delle strade territorialmente  competenti per la realizzazione degli interventi sono autorizzati a contrarre mutui secondo criteri e  modalità stabiliti con decreto del Ministro dei lavori pubblici, di concerto con il Ministro del tesoro,  del bilancio e della programmazione economica.   57. Disposizioni per il territorio del Sulcis.   1. Ai fini dello sviluppo del programma di cui al decreto del Presidente della Repubblica 28 gennaio 1994, pubblicato nella Gazzetta Ufficiale n. 56 del 9 marzo 1994, il termine previsto dal comma 1  dell'articolo 57 della legge 27 dicembre 1997, n. 449, è prorogato al 30 giugno 2000. Le risorse  finanziarie previste dal medesimo articolo 57, comma 2, sono integrate con l'importo di lire 15 miliardi a valere sulle agevolazioni finanziarie di cui all'articolo 8, comma 3, del citato decreto del  Presidente della Repubblica 28 gennaio 1994, e da erogare con le modalità previste dal comma 3  del citato articolo 57 della legge 27 dicembre 1997, n. 449.   58. Tutela dell'ecosistema marino.   1. Al fine di assicurare il finanziamento del progetto ADRIAMED, presentato dal Ministero delle  politiche agricole e forestali alla Organizzazione per l'alimentazione e l'agricoltura (FAO), relativo  alla tutela dell'ecosistema marino ed al coordinamento della gestione della pesca nel mare Adriatico, è autorizzata la spesa di lire 4.000 milioni per l'anno 2000.   2. Al fine di assicurare il finanziamento di un progetto del Ministero delle politiche agricole e forestali in ambito FAO, relativo alla tutela dell'ecosistema marino ed al coordinamento della  gestione della pesca nel mare Mediterraneo con particolare riferimento al Canale di Sicilia, è  autorizzata la spesa di lire 4.000 milioni per l'anno 2000.   59. Sviluppo dell'agricoltura biologica e di qualità.   1. Al fine di promuovere lo sviluppo di una produ zione agricola di qualità ed ecocompatibile e di  perseguire l'obiettivo prioritario di riduzione dei rischi per la salute degli uomini e degli animali e per l'ambiente, a decorrere dal 1° gennaio 2001 è istituito un contributo annuale per la sicurezza alimentare nella misura del 2 per cento del fatturato dell'anno precedente relativo alla vendita di  prodotti fitosanitari, autorizzati ai sensi degli articoli 5, 8 e 10 del decreto legislativo 17 marzo 1995,  n. 194, dei fertilizzanti da sintesi, da individuare con i decreti di cui al presente comma, e dei  presidi sanitari di cui all'articolo 1 del regolamento approvato con decreto del Presidente della  Repubblica 3 agosto 1968, n. 1255, ed etichettati con le sigle: R62, R60, R50, R49, R45, R40,
