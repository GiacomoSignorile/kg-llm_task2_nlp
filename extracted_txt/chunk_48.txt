
## Page 41

### Text on Page 41
Articolo 14   Estrazione di petrolio e gas e prospezione o estrazione di  carbone o di altri combustibili solidi   La presente direttiva si applica alle attività relative allo sfrutta ­ mento di un’area geografica, ai seguenti fini:   a) estrazione di petrolio o di gas;   b) prospezione o estrazione di carbone o di altri combustibili  solidi.   CAPO III   Ambito di applicazione materiale   S e z i o n e 1   S o g l i e   Articolo 15   Importi delle soglie   La presente direttiva si applica agli appalti che non sono esclusi  in virtù delle eccezioni di cui agli articoli da 18 a 23 o ai sensi  dell’articolo 34 concernente il perseguimento dell’attività in que ­ stione e il cui valore netto dell’imposta sul valore aggiunto (IVA)  è pari o superiore alle soglie seguenti:   a) 414 000 EUR per gli appalti di forniture e di servizi nonché  per i concorsi di progettazione;   b) 5 186 000 EUR per gli appalti di lavori;   c) 1 000 000 EUR per i contratti di servizi per i servizi sociali e  altri servizi specifici elencati all’allegato XVII.   Articolo 16   Metodi di calcolo del valore stimato degli appalti   1. Il calcolo del valore stimato di un appalto è basato sul ­ l’importo totale pagabile, al netto dell’IVA, valutato dall’ente  aggiudicatore, compresa qualsiasi forma di eventuali opzioni e  rinnovi eventuali dei contratti come esplicitamente stabilito nei  documenti di gara.   Quando l’ente aggiudicatore prevede premi o pagamenti per i  candidati o gli offerenti, ne tiene conto nel calcolo del valore  stimato dell’appalto.   2. Se un ente aggiudicatore è composto da unità operative  distinte, si tiene conto del valore totale stimato per tutte le  singole unità operative.  In deroga al primo comma, se un’unità operativa distinta è  responsabile in modo indipendente del proprio appalto o di  determinate categorie di quest’ultimo, i valori possono essere  stimati al livello dell’unità in questione.   3. La scelta del metodo per il calcolo del valore stimato di un  appalto non può essere fatta con l’intenzione di escluderlo dal ­ l’ambito di applicazione della presente direttiva. Un appalto non  può essere frazionato allo scopo di evitare che rientri nell’am ­ bito di applicazione della presente direttiva, a meno che ragioni  oggettive lo giustifichino.   4. Tale valore stimato è valido al momento dell’invio dell’av ­ viso di indizione di gara o, nei casi in cui non sia prevista  un’indizione di gara, al momento in cui l’ente aggiudicatore  avvia la procedura d’appalto, per esempio, se del caso, metten ­ dosi in contatto con operatori economici in relazione all’appal ­ to.  5. Per gli accordi quadro e per i sistemi dinamici di acquisi ­ zione, il valore da prendere in considerazione è il valore mas ­ simo stimato al netto dell’IVA del complesso dei contratti pre ­ visti durante l’intera durata dell’accordo quadro o del sistema  dinamico di acquisizione.   6. Nel caso di partenariati per l’innovazione, il valore da  prendere in considerazione è il valore massimo stimato, al netto  dell’IVA, delle attività di ricerca e sviluppo che si svolgeranno  per tutte le fasi del previsto partenariato, nonché delle forniture,  dei servizi o dei lavori da mettere a punto e fornire alla fine del  partenariato.   7. Ai fini dell’articolo 15, gli enti aggiudicatori includono nel  valore stimato di un appalto di lavori sia il costo dei lavori stessi  che il valore stimato complessivo di tutte le forniture o di tutti i  servizi che sono messi a disposizione dell’aggiudicatario dagli  enti aggiudicatori, a condizione che siano necessari all’esecu ­ zione dei lavori.   8. Quando un’opera prevista o una prestazione di servizi  prevista può dar luogo ad appalti aggiudicati per lotti separati,  è computato il valore stimato complessivo della totalità di tali  lotti.   Quando il valore aggregato dei lotti è pari o superiore alla soglia  di cui all’articolo 15, la presente direttiva si applica all’aggiudi ­ cazione di ciascun lotto.IT 28.3.2014 Gazzetta ufficiale dell’Unione europea L 94/283
