
## Page 67

### Text on Page 67
Articolo 59   Partecipazione precedente di candidati o offerenti   Qualora un candidato o un offerente o un’impresa collegata ad  un candidato o a un offerente abbia fornito una consulenza  all’ente aggiudicatore, nel contesto dell’articolo 58 o meno, o  abbia altrimenti partecipato alla preparazione della procedura di  appalto, l’ente aggiudicatore adotta misure opportune per garan ­ tire che la concorrenza non sia falsata dalla partecipazione del  candidato o dell’offerente in questione.   Tali misure includono la comunicazione agli altri candidati e  offerenti di informazioni pertinenti scambiate nel quadro della  partecipazione del candidato o dell’offerente alla preparazione  della procedura o ottenute a seguito di tale partecipazione,  nonché la fissazione di termini adeguati per la ricezione delle  offerte. Il candidato o l’offerente interessato è escluso dalla pro ­ cedura unicamente nel caso in cui non vi siano altri mezzi per  garantire il rispetto dell’obbligo di osservare il principio della  parità di trattamento.   Prima di tale eventuale esclusione, ai candidati o agli offerenti è  offerta la possibilità di provare che la loro partecipazione alla  preparazione della procedura di aggiudicazione dell’appalto non  è un elemento in grado di falsare la concorrenza. Le misure  adottate sono documentate nella relazione unica richiesta dal ­ l’articolo 100.   Articolo 60   Specifiche tecniche   1. Le specifiche tecniche definite al punto 1 dell’allegato VIII  figurano nei documenti di gara. Le specifiche tecniche defini ­ scono le caratteristiche previste per lavori, servizi o forniture.   Tali caratteristiche possono inoltre riferirsi allo specifico pro ­ cesso o metodo di produzione o fornitura dei lavori, delle  forniture o dei servizi richiesti, o a uno specifico processo per  un’altra fase del suo ciclo di vita anche se questi fattori non  sono parte del loro contenuto sostanziale, purché siano collegati  all’oggetto dell’appalto e proporzionati al suo valore e ai suoi  obiettivi.   Le specifiche tecniche possono altresì indicare se sarà richiesto il  trasferimento dei diritti di proprietà intellettuale.   Per tutti gli appalti destinati all’uso da parte di persone fisiche,  sia che si tratti del pubblico che del personale di un ente ag ­giudicatore, è necessario che le specifiche tecniche, salvo in casi  debitamente giustificati, siano elaborate in modo da tenere  conto dei criteri di accessibilità per le persone disabili o di  progettazione adeguata per tutti gli utenti.   Qualora i requisiti di accessibilità obbligatori siano adottati con  un atto giuridico dell’Unione, le specifiche tecniche devono es ­ sere definite mediante riferimento a esse per quanto riguarda i  criteri di accessibilità per le persone disabili o di progettazione  adeguata per tutti gli utenti.   2. Le specifiche tecniche consentono pari accesso degli ope ­ ratori economici alla procedura di aggiudicazione e non com ­ portano la creazione di ostacoli ingiustificati all’apertura degli  appalti pubblici alla concorrenza.   3. Fatte salve le regole tecniche nazionali obbligatorie, nella  misura in cui sono compatibili con la normativa dell’Unione le  specifiche tecniche sono formulate secondo una delle modalità  seguenti:   a) in termini di prestazioni o di requisiti funzionali, comprese  le caratteristiche ambientali, a condizione che i parametri  siano sufficientemente precisi da consentire agli offerenti di  determinare l’oggetto dell’appalto e agli enti aggiudicatori di  aggiudicare l’appalto;   b) mediante riferimento a specifiche tecniche e, in ordine di  preferenza, alle norme nazionali che recepiscono norme eu ­ ropee, alle valutazioni tecniche europee, alle specifiche tecni ­ che comuni, alle norme internazionali, ad altri sistemi tecnici  di riferimento adottati dagli organismi europei di normaliz ­ zazione o, se non esiste nulla in tal senso, alle norme na ­ zionali, alle omologazioni tecniche nazionali o alle specifiche  tecniche nazionali in materia di progettazione, di calcolo e di  realizzazione delle opere e di uso delle forniture; ciascun  riferimento contiene la menzione «o equivalente»;   c) in termini di prestazioni o di requisiti funzionali di cui alla  lettera a), con riferimento alle specifiche di cui alla lettera b)  quale mezzo per presumere la conformità con dette presta ­ zioni o con detti requisiti funzionali;   d) mediante riferimento alle specifiche tecniche di cui alla let ­ tera b) per talune caratteristiche e alle prestazioni o ai requi ­ siti funzionali di cui alla lettera a) per altre caratteristiche.IT 28.3.2014 Gazzetta ufficiale dell’Unione europea L 94/309
