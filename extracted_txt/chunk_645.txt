
## Page 47

### Text on Page 47
Le informazioni fornite sono sufficientemente precise per per ­ mettere agli operatori economici di individuare la natura e  l’ambito dell’appalto e decidere se chiedere di partecipare alla  procedura.   Il termine minimo per la ricezione delle domande di partecipa ­ zione è di trenta giorni dalla data di trasmissione del bando di  gara o, se un avviso di preinformazione è utilizzato come  mezzo di indizione di una gara, dalla data d’invio dell’invito a  confermare interesse. Il termine minimo per la ricezione delle  offerte iniziali è di trenta giorni dalla data di trasmissione del ­ l’invito. Si applica l’articolo 28, paragrafi da 3 a 6.   2. Soltanto gli operatori economici invitati dall’amministra ­ zione aggiudicatrice in seguito alla sua valutazione delle infor ­ mazioni fornite possono presentare un’offerta iniziale che co ­ stituisce la base per le successive negoziazioni. Le amministra ­ zioni aggiudicatrici possono limitare il numero di candidati  idonei da invitare a partecipare alla procedura in conformità  dell’articolo 65.   3. Salvo quanto previsto al paragrafo 4, le amministrazioni  aggiudicatrici negoziano con gli offerenti le offerte iniziali e  tutte le offerte successive da essi presentate, tranne le offerte  finali ai sensi del paragrafo 7, per migliorarne il contenuto.   I requisiti minimi e i criteri di aggiudicazione non sono soggetti  a negoziazioni.   4. Le amministrazioni aggiudicatrici possono aggiudicare ap ­ palti sulla base delle offerte iniziali senza negoziazione qualora  abbiano indicato nel bando di gara o nell’invito a confermare  interesse che si riservano tale possibilità.   5. Nel corso delle negoziazioni le amministrazioni aggiudica ­ trici garantiscono la parità di trattamento fra tutti gli offerenti.  A tal fine, esse non forniscono in maniera discriminatoria in ­ formazioni che possano avvantaggiare determinati offerenti ri ­ spetto ad altri. Esse informano per iscritto tutti gli offerenti le  cui offerte non sono state escluse ai sensi del paragrafo 6 delle  modifiche alle specifiche tecniche o ad altri documenti di gara  diversi da quelli che stabiliscono i requisiti minimi. A seguito di  tali modifiche le amministrazioni aggiudicatrici concedono agli  offerenti un tempo sufficiente per modificare e ripresentare, ove  opportuno, le offerte modificate.   Conformemente all’articolo 21, le amministrazioni aggiudicatrici  non possono rivelare agli altri partecipanti informazioni riser ­ vate comunicate dal candidato o da un offerente che partecipa  alle negoziazioni senza l’accordo di quest’ultimo. Tale accordo  non assume la forma di una deroga generale ma si considera  riferito alla comunicazione di informazioni specifiche espressa ­ mente indicate.   6. Le procedure competitive con negoziazione possono svol ­ gersi in fasi successive per ridurre il numero di offerte da negoziare applicando i criteri di aggiudicazione specificati nel  bando di gara, nell’invito a confermare interesse o in altro  documento di gara. Nel bando di gara, nell’invito a confermare  interesse o in altro documento di gara, l’amministrazione aggiu ­ dicatrice indica se si avvale di tale facoltà.   7. Quando le amministrazioni aggiudicatrici intendono con ­ cludere le negoziazioni, esse informano gli altri offerenti e sta ­ biliscono un termine comune entro il quale possono essere  presentate offerte nuove o modificate. Verificano che le offerte  finali siano conformi ai requisiti minimi e all’articolo 56, para ­ grafo 1, valutano le offerte finali in base ai criteri di aggiudica ­ zione e aggiudicano l’appalto conformemente agli articoli da 66  a 69.   Articolo 30   Dialogo competitivo   1. Nei dialoghi competitivi qualsiasi operatore economico  può chiedere di partecipare in risposta a un bando di gara,  fornendo le informazioni richieste dall’amministrazione aggiudi ­ catrice per la selezione qualitativa.   Il termine minimo per la ricezione delle domande di partecipa ­ zione è di trenta giorni dalla data di trasmissione del bando di  gara.   Soltanto gli operatori economici invitati dalle amministrazioni  aggiudicatrici in seguito alla valutazione delle informazioni for ­ nite possono partecipare al dialogo. Le amministrazioni aggiu ­ dicatrici possono limitare il numero di candidati idonei da in ­ vitare a partecipare alla procedura in conformità dell’articolo 65.  L’appalto è aggiudicato unicamente sulla base del criterio di  aggiudicazione dell’offerta con il miglior rapporto qualità/prezzo  conformemente all’articolo 67, paragrafo 2.   2. Le amministrazioni aggiudicatrici indicano nel bando di  gara le loro esigenze e i requisiti, e li definiscono nel bando  stesso e/o in un documento descrittivo. Al tempo stesso e negli  stessi documenti indicano e definiscono i criteri di aggiudica ­ zione scelti e stabiliscono un termine indicativo.   3. Le amministrazioni aggiudicatrici avviano con i parteci ­ panti selezionati conformemente alle disposizioni pertinenti de ­ gli articoli da 56 a 66 un dialogo finalizzato all’individuazione e  alla definizione dei mezzi più idonei a soddisfare le proprie  necessità. Nella fase del dialogo possono discutere con i parte ­ cipanti selezionati tutti gli aspetti dell’appalto.   Durante il dialogo le amministrazioni aggiudicatrici garanti ­ scono la parità di trattamento di tutti i partecipanti. A tal fine,  non forniscono in maniera discriminatoria informazioni che  possano avvantaggiare determinati partecipanti rispetto ad altri.IT 28.3.2014 Gazzetta ufficiale dell’Unione europea L 94/111
