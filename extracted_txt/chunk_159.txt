
## Page 20

### Text on Page 20
a) «concessione di lavori»: un contratto a titolo oneroso  stipulato per iscritto in virtù del quale una o più ammi ­ nistrazioni aggiudicatrici o uno o più enti aggiudicatori  affidano l’esecuzione di lavori ad uno o più operatori  economici, ove il corrispettivo consista unicamente nel  diritto di gestire i lavori oggetto del contratto o in tale  diritto accompagnato da un prezzo;   b) «concessione di servizi» si intende un contratto a titolo  oneroso stipulato per iscritto in virtù del quale una o più  amministrazioni aggiudicatrici o uno o più enti aggiudi ­ catori affidano la fornitura e la gestione di servizi diversi  dall’esecuzione di lavori di cui alla lettera a) ad uno o  più operatori economici, ove il corrispettivo consista  unicamente nel diritto di gestire i servizi oggetto del  contratto o in tale diritto accompagnato da un prezzo.   L’aggiudicazione di una concessione di lavori o di servizi  comporta il trasferimento al concessionario di un rischio  operativo legato alla gestione dei lavori o dei servizi, com ­ prendente un rischio sul lato della domanda o sul lato  dell’offerta, o entrambi. Si considera che il concessionario  assuma il rischio operativo nel caso in cui, in condizioni  operative normali, non sia garantito il recupero degli inve ­ stimenti effettuati o dei costi sostenuti per la gestione dei  lavori o dei servizi oggetto della concessione. La parte del  rischio trasferita al concessionario comporta una reale espo ­ sizione alle fluttuazioni del mercato tale per cui ogni po ­ tenziale perdita stimata subita dal concessionario non sia  puramente nominale o trascurabile;   2) «operatore economico»: una persona fisica o giuridica o un  ente pubblico o un raggruppamento di tali persone e/o enti,  compresa qualsiasi associazione temporanea di imprese, che  offra sul mercato la realizzazione di lavori e/o opere, la  fornitura di prodotti o la prestazione di servizi;   3) «candidato»: un operatore economico che ha sollecitato un  invito o è stato invitato a partecipare a una procedura di  aggiudicazione di concessioni;   4) «offerente»: un operatore economico che ha presentato  un’offerta;   5) «concessionario»: un operatore economico cui è stata aggiu ­ dicata una concessione;   6) «scritto» o «per iscritto»: un insieme di parole o cifre che  può essere letto, riprodotto e poi comunicato, comprese  informazioni trasmesse e archiviate con mezzi elettronici;  7) «esecuzione dei lavori»: l’esecuzione o, congiuntamente, la  progettazione e l’esecuzione di lavori relativi a una delle  attività di cui all’allegato I o di un’opera, oppure la realiz ­ zazione, con qualsiasi mezzo, di un’opera rispondente alle  esigenze specificate dall’amministrazione aggiudicatrice o  dall’ente aggiudicatore che esercita un’influenza decisiva  sul tipo di opera o sulla sua progettazione;   8) «opera»: il risultato di un insieme di lavori edilizi o di genio  civile che di per sé esplichi una funzione economica o  tecnica;   9) «mezzo elettronico»: uno strumento elettronico per l’elabo ­ razione (compresa la compressione numerica) e l’archivia ­ zione dei dati e che utilizza la diffusione, la trasmissione e  la ricezione via filo, via radio, attraverso mezzi ottici o altri  mezzi elettromagnetici;   10) «diritto esclusivo»: il diritto concesso da un’autorità compe ­ tente di uno Stato membro mediante qualsiasi disposizione  legislativa o regolamentare o disposizione amministrativa  pubblicata compatibile con i trattati avente l’effetto di riser ­ vare a un unico operatore economico l’esercizio di un’atti ­ vità e di incidere sostanzialmente sulla capacità di altri  operatori economici di esercitare tale attività;   11) «diritto speciale»: il diritto concesso da un’autorità compe ­ tente di uno Stato membro mediante qualsiasi disposizione  legislativa o regolamentare o disposizione amministrativa  pubblicata compatibile con i trattati avente l’effetto di riser ­ vare a due o più operatori economici l’esercizio di un’atti ­ vità e di incidere sostanzialmente sulla capacità di altri  operatori economici di esercitare tale attività;   12) «documento di concessione»: qualsiasi documento prodotto  o al quale l’amministrazione aggiudicatrice o l’ente aggiudi ­ catore fa riferimento per descrivere o determinare gli ele ­ menti della concessione o della procedura, compresi il  bando di concessione, i requisiti tecnici e funzionali, le  condizioni proposte per la concessione, i formati per la  presentazione di documenti da parte di candidati e offeren ­ ti, le informazioni sugli obblighi generalmente applicabili e  gli eventuali documenti complementari.   13) «innovazione»: la realizzazione di un prodotto, servizio o  processo nuovo o significativamente migliorato, tra cui, ma  non solo, i processi di produzione, di edificazione o di  costruzione, di un nuovo metodo di commercializzazione  o organizzativo nelle prassi commerciali, nell’organizza ­ zione del posto di lavoro o nelle relazioni esterne, tra l’altro  allo scopo di contribuire ad affrontare le sfide a valenza  sociale o di sostenere la strategia Europa 2020.IT L 94/20 Gazzetta ufficiale dell’Unione europea 28.3.2014
