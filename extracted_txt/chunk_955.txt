
## Page 179

### Text on Page 179
27/1 1/2020 Normattiva https://www .normattiva.it/do/atto/export 179 / 230degli arbitri per i contratti pubblici, redige il codice deontologico   degli arbitri camerali e provvede  agli  adempimenti  necessari  alla   costituzione e al funzionamento del collegio arbitrale.     3. Sono organi della Camera arbitrale il Presidente e il  consiglio   arbitrale.     4. Il consiglio arbitrale, composto da cinque membri,  e'  nominato   dall'ANAC fra soggetti dotati di particolare competenza nella materia   dei contratti pubblici di lavori, servizi e  forniture,  al  fine  di   garantire l'indipendenza e l'autonomia dell'istituto, nonche'  dotati   dei requisiti di onorabilita' stabiliti dalla medesima Autorita'.  Al   suo interno, l'ANAC  sceglie  il  Presidente.  L'incarico  ha  durata   quinquennale  ed  e'  retribuito   nella   misura   determinata   dal   provvedimento  di  nomina  nei  limiti   delle   risorse   attribuite   all'Autorita' stessa. Il Presidente e  i  consiglieri  sono  soggetti   alle incompatibilita' e ai divieti previsti dal comma 10.    5. Per l'espletamento delle sue funzioni  la  Camera  arbitrale  si   avvale  di  una  struttura  di  segreteria  con   personale   fornito   dall'ANAC.     6. La Camera arbitrale cura annualmente  la  rilevazione  dei  dati   emergenti dal contenzioso in  materia  di  contratti  pubblici  e  li   trasmette all'Autorita' e alla cabina di regia  di  cui  all'articolo   212.     7. Fermo restando quanto previsto dall'articolo 1, comma 18,  della   legge 6 novembre 2012, n. 190, possono essere iscritti all'albo degli   arbitri della Camera arbitrale i soggetti appartenenti alle  seguenti   categorie:     a)avvocati iscritti agli albi  ordinari  e  speciali  abilitati  al   patrocinio davanti alle magistrature  superiori  e  in  possesso  dei   requisiti per la nomina a consigliere di cassazione;     b) tecnici in possesso  del  diploma  di  laurea  in  ingegneria  e   architettura abilitati all'esercizio della professione da  almeno  10   anni e iscritti ai relativi albi;     c) professori universitari di  ruolo  nelle  materie  giuridiche  e   tecniche e dirigenti delle  pubbliche  amministrazioni,  con  provata   esperienza nella materia dei contratti pubblici di lavori, servizi  e   forniture.     8. La Camera arbitrale cura,  altresi',  in  sezione  separata,  la   tenuta dell'elenco dei periti per la nomina  dei  consulenti  tecnici   nei  giudizi  arbitrali.  Sono  iscritti  all'elenco  i  soggetti  in   possesso del diploma di laurea e comprovata esperienza  professionale   di almeno 5 anni, con relativa iscrizione all'albo professionale,  se   richiesta.     9. I soggetti di cui al comma 7, lettere a), b) e  c),  nonche'  al   comma  8  del  presente  articolo,  sono   rispettivamente   inseriti   nell'albo  degli  arbitri  e  nell'elenco  dei  periti,  su   domanda   corredata da curriculum e da adeguata  documentazione  comprovante  i   requisiti.     10. L'iscrizione all'albo degli arbitri e all'elenco dei periti  ha   validita' triennale e puo' essere nuovamente conseguita  decorsi  due   anni dalla scadenza del  triennio.  Fermo  restando  quanto  previsto   dall'articolo 53 del decreto legislativo 30 marzo 2001, n. 165,  come   modificato dall'articolo 1,  comma  42,  lettera  l,  della  legge  6   novembre 2012, n.190, durante  il  periodo  di  appartenenza,  e  nei   successivi  tre  anni,  i  soggetti  iscritti  all'albo  non  possono   espletare incarichi professionali in favore delle parti  dei  giudizi   arbitrali da essi decisi,  ivi  compreso  l'incarico  di  arbitro  di   parte.     11. Sono fatti salvi i casi di ricusazione di cui all'articolo  815   del codice di procedura civile.     12. Per le ipotesi di cui all'articolo  209,  comma  8,  la  Camera   arbitrale cura anche la tenuta dell'elenco dei segretari dei  collegi   arbitrali.  Possono  essere  iscritti  all'elenco  i  funzionari   in   possesso di diploma di laurea in  materia  giuridica  o  economica  o   equipollenti e, ove necessario, in  materie  tecniche,  inseriti  nei   ruoli delle pubbliche amministrazioni di cui al  decreto  legislativo   30 marzo 2001, n. 165, aventi un'anzianita' di servizio in ruolo  non   inferiore a cinque anni. Gli eventuali  oneri  relativi  alla  tenuta   dell'elenco  sono   posti   a   carico   dei   soggetti   interessati   all'iscrizione, prevedendo a tal fine tariffe  idonee  ad  assicurare   l'integrale copertura dei suddetti costi.     13. Sul sito dell'ANAC sono pubblicati l'elenco degli arbitrati  in   corso e definiti, i  dati  relativi  alle  vicende  dei  medesimi,  i   nominativi e i compensi degli arbitri e dei periti.  

                              Art. 211  

                (Pareri di precontenzioso dell'ANAC)  

  1. Su iniziativa della stazione appaltante o di una  o  piu'  delle   altre  parti,  l'ANAC   esprime   parere,   previo   contraddittorio,   relativamente  a  questioni  insorte  durante  lo  svolgimento  delle   procedure  di  gara,  entro  trenta  giorni  dalla  ricezione   della
