
## Page 53

### Text on Page 53
2. Alla alienazione delle partecipazioni nelle società per azioni risultanti dalla trasformazione  dell'Ente tabacchi italiani ai sensi del decreto legi slativo 9 luglio 1998, n. 283, si provvede con le  modalità di cui al decreto-legge 31 maggio 1994, n. 332, convertito, con modificazioni, dalla legge  30 luglio 1994, n. 474.   3. I poteri speciali di cui all'articolo 2 del decreto-legge 31 maggio 1994, n. 332, convertito, con  modificazioni, dalla legge 30 luglio 1994, n. 474, possono essere introdotti esclusivamente per  rilevanti e imprescindibili motivi di interesse generale, in particolare con riferimento all'ordine  pubblico, alla sicurezza pubblica, alla sanità pubblica e alla difesa, in forma e misura idonee e  proporzionali alla tutela di detti interessi, anche per quanto riguarda i limiti temporali; detti poteri  sono posti nel rispetto dei princìpi dell'ordinament o interno e comunitario, e tra questi in primo  luogo del principio di non discriminazione, e in coerenza con gli obiettivi in materia di privatizzazioni e di tutela della concorrenza e del mercato.   4. Con decreto del Presidente del Consiglio dei ministri, su proposta del Ministro del tesoro, del bilancio e della programmazione economica e del Ministro dell'industria, del commercio e  dell'artigianato, sono definiti i criteri di esercizio dei poteri speciali di cui al comma 3, nel rispetto di  quanto previsto al medesimo comma; in particolare i poteri autorizzatori devono fondarsi su criteri obiettivi, stabili nel tempo e resi previamente pubblici.   5. Sono abrogate le disposizioni incompatibili con quanto previsto nei commi 3 e 4 del presente articolo.   67. Disposizioni particolari in materia di investimenti.   1. Per un programma di investimenti in sicurezza da realizzare nelle regioni di cui all'obiettivo 1 del  Regolamento (CEE) n. 2081/93 del Consiglio, del 20 luglio 1993, e successive modificazioni, nel  periodo 2000-2006, è autorizzata la spesa non inferiore a lire 1000 miliardi a valere sulle risorse di cui alla legge 16 aprile 1987, n. 183, come rifinanziata dalla tabella D della presente legge. Il CIPE  provvede, in sede di ripartizione delle risorse disponibili sul bilancio pluriennale relativo a ciascuno  degli esercizi finanziari del predetto periodo, a stabilire le quote annuali a favore del programma di  cui al presente comma, assicurando i necessari finanziamenti ai «patti per la sicurezza» che  accompagnano gli strumenti di programmazione negoziata realizzati o da realizzare.   TITOLO V    Norme finali   68. Funzioni di prevenzione e accertamento di violazioni  di disposizioni del codice della strada.   1. I commi 132 e 133 dell'articolo 17 della legge 15 maggio 1997, n. 127, si interpretano nel senso che il conferimento delle funzioni di prevenzione e accertamento delle violazioni, ivi previste,  comprende, ai sensi del comma 1, lettera e), dell'articolo 12 del decreto legislativo 30 aprile 1992, n. 285, e successive modificazioni, i poteri di contestazione immediata nonché di redazione e  sottoscrizione del verbale di accertamento con l'efficacia di cui agli articoli 2699 e 2700 del codice  civile.
