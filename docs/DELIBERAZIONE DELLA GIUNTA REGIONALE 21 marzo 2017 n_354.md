
## Page 1


### Text on Page 1

Bollettino Ufficiale della Regione Puglia - n. 43 del 10-4-2017 18334

DELIBERAZIONE DELLA GIUNTA REGIONALE  21 marzo  2017, n. 354 D.Lgs.50/2016. Istituzione Albo online regionale per gli Enti del SSR per l’affidamento di servizi attinenti  all’architettura, all’ingegneria ed altri servizi tecnici. Atto di indirizzo ad Innovapuglia spa e agli Enti del SSR.

Il Presidente della Giunta di concerto con l’Assessore al Welfare, sulla base dell’istruttoria svolta dai  competenti uffici e convalidata dal Dirigente della Sezione Risorse Strumentali e tecnologiche, confermata  dal Direttore del Dipartimento Promozione della Salute, del Benessere Sociale e dello Sport per Tutti rife- risce quanto segue.

Premesso che: •	in attuazione della legge delega n. 11/2016 è stato adottato il decreto legislativo n. 50 del 18 aprile 2016,  recante “Attuazione delle direttive 2014/23/UE, 2014/24/UE e 2014/25/UE sull’aggiudicazione dei contratti  di concessione, sugli appalti pubblici e sulle procedure d’appalto degli enti erogatori nei settori dell’acqua,  dell’energia, dei trasporti e dei servizi postali, nonché per il riordino della disciplina vigente in materia di  contratti pubblici relativi a lavori, servizi e forniture”; •	la nuova disciplina non prevede un regolamento di attuazione, stabilendo che l’attuale Regolamento n.ro  207/2010 venga progressivamente abrogato, al suo posto, saranno adottati atti attuativi, costituiti da Linee  guida ANAC e decreti ministeriali, che definiranno la disciplina di dettaglio di molti e rilevanti istituti della  nuova normativa; •	le parole chiave della nuova disciplina sugli appalti sono semplificazione, qualità e trasparenza con una at- tenzione all’uso di sistemi telematici, atti ad assicurare efficienze e trasparenza nell’azione amministrativa; •	l’Autorità Nazionale Anticorruzione con Deliberazione n.ro 973 del 14 settembre 2016 ha emanato la Linea  Guida 1, in attuazione del D.Lgs. n.ro 50/2016, “Indirizzi generali sull’affidamento dei servizi attinenti all’ar- chitettura e all’ingegneria”. •	il Decreto legislativo recante il nuovo Codice dei contratti pubblici (nel seguito Codice), contiene una serie  di disposizioni che costituiscono il complesso della disciplina di riferimento per l’affidamento dei servizi atti- nenti all’architettura e all’ingegneria e gli altri servizi tecnici, che secondo la definizione dall’art. 3, lett. vvvv)  sono “i servizi riservati ad operatori economici esercenti una professione regolamentata ai sensi dell’articolo  3 della direttiva 2005/36/CE”. •	in particolare l’ANAC ha ribadito che gli incarichi di progettazione, di coordinamento della sicurezza in fase  di progettazione, di direzione dei lavori, di coordinamento della sicurezza in fase di esecuzione e di collau- do di importo pari o superiore a 40.000 e inferiore a 100.000 euro possono essere affidati dalle stazioni  appaltanti a cura del responsabile del procedimento, nel rispetto dei principi di non discriminazione, pa- rità di trattamento, proporzionalità trasparenza, e secondo la procedura (negoziata senza bando) prevista  dall’articolo 36, comma 2, lett. b); l’invito è rivolto ad almeno cinque soggetti, se sussistono in tale numero  aspiranti idonei nel rispetto del criterio di rotazione degli inviti (art. 157, comma 2). Gli operatori da invitare  sono individuati sulla base di indagini di mercato o tramite elenchi di operatori economici, nel rispetto di  un criterio di  rotazione degli inviti  (art. 36, comma 2, lett. b) •	L’ articolo 24, comma 5, terzo periodo, del D.Lgs.n. 50/2016 stabilisce che con il decreto di cui al citato  articolo 24, comma 2, sono individuati i criteri per garantire la presenza di giovani professionisti, in forma  singola o associata, nei gruppi concorrenti ai bandi relativi a incarichi di progettazione, concorsi di progetta- zione e di idee, di cui le stazioni appaltanti tengono conto ai fini dell’aggiudicazione; •	L’art. 4 del DM Ministero delle Infrastrutture e dei Trasporti 2 dicembre 2016, n. 263 Regolamento recan- te definizione dei requisiti che devono possedere gli operatori economici per l’affidamento dei servizi di  architettura e ingegneria e individuazione dei criteri per garantire la presenza di giovani professionisti, in  forma singola o associata, nei gruppi concorrenti ai bandi relativi a incarichi di progettazione, concorsi di  progettazione e di idee, ai sensi dell’articolo 24, commi 2 e 5 del decreto legislativo 18 aprile 2016, n. 50,  prevede tra i requisiti dei raggruppamenti temporanei la presenza di almeno un giovane professionista, lau-



## Page 2


### Text on Page 2

Bollettino Ufficiale della Regione Puglia - n. 43 del 10-4-2017 18335

reato abilitato da meno di cinque anni all’esercizio della professione secondo le norme dello Stato membro  dell’Unione europea di residenza, quale progettista- specificando che- Per le procedure di affidamento che  non richiedono il possesso del diploma di laurea, il giovane deve essere in possesso di diploma di geome- tra o altro diploma tecnico attinente alla tipologia dei servizi da prestare abilitato da meno di cinque anni  all’esercizio della professione secondo le norme dello Stato membro dell’Unione europea di residenza, nel  rispetto dei relativi ordini professionali. 1 requisiti del giovane non concorrono alla formazione dei requisiti  di partecipazione richiesti dai committenti. •	L’art. 95 comma 13 del d.lgs. 50/2016 stabilisce che “Compatibilmente con il diritto dell’Unione europea e  con i principi di parità di trattamento, non discriminazione, trasparenza, proporzionalità, le amministrazioni  aggiudicatrici indicano nel bando di gara, nell’avviso o nell’invito, i criteri premiali che intendono applicare  alla valutazione dell’offerta ... per agevolare la partecipazione alle procedure di affidamento ... per i giovani  professionisti... “

Considerato che: •	con legge regionale legge regionale n. 37 del 1 agosto 2014, la Regione Puglia ha individuato InnovaPuglia  spa quale Soggetto aggregatore della Regione Puglia; •	la stessa società in house ha la responsabilità di gestire l’albo regionale dei fornitori “on line” e dei profes- sionisti ai sensi del regolamento regionale (R.R.) 11 novembre 2008, n. 22, per l’affidamento degli appalti di  servizi e forniture entro determinate soglie. •	in tale contesto già da diversi anni è stata stabilita l’obbligatorietà per tutte le Aziende pubbliche del SSR  di utilizzare tale albo telematico regionale e le relativi procedure telematiche di gestione dei singoli affida- menti per tutti gli appalti di forniture e servizi al di sotto dei 200.000 euro (affidamenti in economia ex d.lgs.  163/2006). Il suddetto albo fino ad oggi non ha specificatamente ricompreso l’elenco degli operatori cui  affidare i servizi di ingegneria ed architettura, per cui le singole Aziende del SSR hanno istituito con diverse  modalità (principalmente cartacee) elenchi per l’affidamento di tali servizi; •	l’uso ottimale degli strumenti telematici, unitamente ad indirizzi di carattere generale finalizzati a offrire  indicazioni agli operatori del settore, contribuiscono al raggiungimento degli obiettivi perseguiti dalla Re- gione Puglia: a)	 semplificazione b)	 standardizzazione delle procedure c)	 trasparenza ed efficienza dell’azione amministrativa d)	 apertura della concorrenza e)	 garanzia dell’affidabilità degli esecutori f)	 riduzione del contenzioso.

• nello specifico, gli obiettivi che si intendono raggiungere con l’adozione dell’ Albo attraverso l’utilizzo della  piattaforma Empulia sono i seguenti: a)	 dotarsi di agili, condivisi e veloci strumenti operativi di consultazione e ricerca in grado di garantire,  nell’ambito degli affidamenti degli incarichi professionali, i principi di trasparenza, concorrenza, rotazio- ne e parità di trattamento; b)	 ridurre i tempi delle procedure dell’affidamento degli incarichi per la scelta dei migliori offerenti, nel  rispetto della normativa vigente. • la costituzione dell’elenco degli operatori cui affidare i servizi di ingegneria, di cui all’art.46 del D.lgs. n.ro  50/2016, gestito con procedure telematiche, inoltre, ha lo scopo di semplificare e velocizzare l’azione ammi- nistrativa consentendo l’individuazione di operatori economici selezionati per categorie di prestazioni, nel  rispetto di un criterio di rotazione degli inviti, oltre che di concorrenza, non discriminazione e trasparenza. • per l’accesso all’albo i soggetti devono essere in possesso dei requisiti previsti dalla vigente normativa in  relazione alle specifiche prestazioni da effettuare di cui agli artt. 254, 255 e 256 del DPR 207/2010 e ss.mm.



## Page 3


### Text on Page 3

Bollettino Ufficiale della Regione Puglia - n. 43 del 10-4-2017 18336

ii. In particolare, i professionisti dovranno essere iscritti al relativo albo professionale ed in regola con gli  adempimenti inerenti la formazione obbligatoria, tali requisiti dovranno essere posseduti per tutto il perio- do di permanenza nell’albo online. •	per tali finalità, le strutture regionali hanno presentato il percorso agli Ordini degli ingegneri e degli Architet- ti, presentando la proposta nel corso della riunione del 21 novembre u.s. ricevendo consenso unanime alla  proposta e contributi migliorativi alla costituzione dell’elenco regionale dei professionisti per l’affidamento  da parte degli Enti del Servizio Sanitario Regionale (SSR) di servizi attinenti all’architettura, all’ingegneria e  alla geologia, collaudi ed altri servizi tecnici di importo fino ad €100.000,00 i.v.a. e cassa esclusa.

Tanto premesso, al fine di semplificare e velocizzare l’azione amministrativa e consentire il rispetto dei  principi di non discriminazione, parità di trattamento, proporzionalità e trasparenza, si propone di istituire,  all’interno dell’albo on line dei fornitori della Regione Puglia Empulia, un apposito albo Telematico regionale  di professionisti che sarà chiamato “Albo Telematico degli Enti pubblici del Servizio Sanitario Regionale per  Servizi di Ingegneria per l’affidamento e l’espletamento di servizi attinenti all’architettura, all’ingegneria e alla  geologia fino ad € 100.000,00 (i.v.a. e cassa esclusa).”

COPERTURA FINANZIARIA Al SENSI DEL D.LGS. 118/2011 e della L.R. 16 NOVEMBRE 2001, N. 28 La presente deliberazione non comporta implicazioni di natura finanziaria sia di entrata che di spesa e  dalla stessa non deriva alcun onere a carico del bilancio regionale.

II provvedimento del quale si propone l’adozione rientra tra quelli di competenza della Giunta Regionale ai  sensi dell’art. 4, comma 4, lett. a) e c) della legge regionale n. 7/1997.

Il Presidente, sulla base delle risultanze istruttorie come innanzi illustrate, propone alla Giunta l’adozione  del conseguente atto finale

LA GIUNTA

- udita la relazione e la conseguente proposta del Presidente di concerto con l’Assessore al Welfare; - viste le dichiarazioni poste in calce al presente provvedimento; - a voti unanimi espressi nei modi di legge;

DELIBERA

1.	 di istituire, per i motivi richiamati in premessa che qui si intende integralmente richiamata, all’interno  dell’albo on line dei fornitori della Regione Puglia Empulia, l’elenco dei professionisti per l’affidamento di  servizi attinenti all’architettura, all’ingegneria e alla geologia, collaudi ed altri servizi tecnici di importo fino  ad € 100.000,00 i.v.a. e cassa esclusa da parte degli Enti pubblici del Servizio Sanitario Regionale

2.	 di dare mandato ad Innovapuglia s.p.a., nell’ambito delle proprie funzioni istituzionali, di approvare e  pubblicare l’avviso per la costituzione dell’albo online degli Enti del Servizio Sanitario Regionale dei profes- sionisti per l’affidamento di servizi attinenti all’architettura, all’ingegneria e alla geologia, collaudi ed altri  servizi tecnici di importo fino ad € 100.000,00 i.v.a. e cassa esclusa, anche sulla base delle osservazioni  pervenute dai rappresentanti degli Ordini professionali ed in coerenza con gli indirizzi ANAC di cui alla  Deliberazione n.ro 973 del 14/9/2016;

3.	 di stabilire che il suddetto albo sia gestito mediante la piattaforma telematica Empulia di cui InnovaPuglia  cura lo sviluppo, le gestione e la conduzione operativa;



## Page 4


### Text on Page 4

Bollettino Ufficiale della Regione Puglia - n. 43 del 10-4-2017 18337

4.	 di stabilire che gli Enti pubblici del Servizio Sanitario Regionale per l’affidamento degli incarichi dei servizi  di architettura, all’ingegneria e alla geologia, collaudi ed altri servizi tecnici di importo fino ad € 100.000,00  i.v.a. e cassa esclusa attingano esclusivamente ai professionisti inseriti nell’albo online istituito da Innova- puglia spa sulla piattaforma telematica Empulia;

5.	 di stabilire che le Aziende Sanitarie prevedano in conformità al comma 13 dell’art. 95 del d.lgs. 50/2016  criteri che agevolino la presenza di giovani professionisti, in forma singola o associata, ferme restando  le previsioni di cui all’art. 24 comma 5 del D.Lgs. 50/2016 e dell’art. 4 del D.M. Ministero Infrastrutture e  Trasporti n. 263/2016;

6.	 di stabilire un periodo massimo di 120 giorni dalla pubblicazione dell’avviso per la costituzione del suddet- to elenco entro il quale gli Enti del Servizio Sanitario Regionale possono continuare ad utilizzare i propri  albi aziendali, nelle more che i professionisti completino le procedure di iscrizione all’albo telematico;

7.	 di pubblicare il presente provvedimento sul Bollettino Ufficiale della Regione Puglia.

Il segretario della Giunta	 Il Presidente della Giunta

dott.a Carmela Moretti	 dott. Michele Emiliano

